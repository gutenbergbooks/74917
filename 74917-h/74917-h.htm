<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.45" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of Pán by Knut Hamsun</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2,h3 {
 text-align: center;
 clear: both;
 line-height: 200%;
}

h2,h3 {
 margin-top: 2em;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

.pagenum {
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.center {
 text-align: center;
 text-indent: 0;
}

.right {
 text-align: right;
 margin-right: 1.5em;
}

.caption {font-weight: bold;}

.caption-large {font-weight: bold; font-size: large;}

.caption-150 {font-weight: bold; font-size: 150%;}
/*]]>*/
</style>
</head>
<body>
<div style='text-align:center'>*** START OF THE PROJECT GUTENBERG EBOOK 74917 ***</div>
<hr class="chap" />
<div class="chapter"></div>
<p class="center"><span class="caption-150">KNUT HAMSUN</span></p>
<h1>PÁN</h1>
<p class="center"><span class="caption">– REGÉNY –</span></p>
<p class="center"><span class="caption-large">BÁN FERENC
FORDITÁSA</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST</span></p>
<p class="center"><span class="caption">ATHENAEUM IROD. ÉS NYOMD.
RÉSZVÉNYT. KIADÁSA</span></p>
<hr class="chap" />
<p class="right">Költeni annyi, mint itélőszéket tartani önmagunk
fölött.</p>
<p class="right">(IBSEN)</p>
<p class="center">A forditó minden jogot fentart magának</p>
<hr class="chap" />
<p><span class="pagenum"><a name="Page_3" id=
"Page_3">-3-</a></span></p>
<div class="chapter">
<h3>KNUT HAMSUN</h3>
</div>
<p>Loniban született, ami egy kis norvég falu. Suszterinas volt,
majd kikötőmunkás, hajópincér, azután iró, poéta. Autodidakta, aki
kényszerült mindent a maga szemével látni; a zseniálitásán kivül
talán e körülménynek is van némi szerepe abban, hogy ő lett a világ
egyik legeredetibb, legönállóbb irója. Iró? Olyan hideg ez a
megállapitás az ő végtelen meleg egyéniségéről. Poéta ő, a Jakobsen
teremtette lirai regény tovafejlesztője, sőt mai fogalmaink szerint
betetőzője. Életének külső körülményei szinte kinálják az
összehasonlitást Gorkij Maximmal, a csavargóból lett müvésszel, ám
valójában senki nem távolabb tőle. Ha hasonlitani kell valakihez
ezt a mindenkép hasonlithatatlan embert, ha nyitját keressük, hol
kezdődött, miből fejlődött a csodálatos tehetsége, ha keressük, ki
volt az iró, aki a szivébe legmélyebbre nyult, akkor Jakobsenre
akadunk. Nincs a világon senki, akinek elődje, mintaképe ne lett
volna, és nincs a világon senki, aki gyorsabban bontotta volna le
testéről az idegen szárnyakat, mint Knut Hamsun.</p>
<p>A kevesek, a kiválasztottak irója. Nem szolgál izgalmakkal,
érdekességekkel, nem igyekszik a kiváncsiságunk ingerlésével száz
oldalakon végig orrunknál fogvást vezetni bennünket, nem hiv ő, nem
invitál senkit olvasói táborába, hanem akik hivei közé szegődnek,
<span class="pagenum"><a name="Page_4" id="Page_4">-4-</a></span>
mindannyian a szivük parancsára teszik. Knut Hamsunnak kevés az
olvasója, hanem nincs iró, akit lelkesebben, őszintébben
szeretnének, mint őt. Mint a legtöbb zseni pályafutásában, Knut
Hamsunéban is az a karakterisztikus vonás, hogy a müvészek, a
pályatársak lelkesedése emeli őt a dicsőség felé. Előkelő, finom ur
Knut Hamsun, szivében csak szeretet van és meleg, nagy szive az
érző emberek egyik fejedelmének teszi. Nemes a lelke. Mint Anatole
France, ő is magasabb, igazabb kulturállapot felé vezeti szelid
szóval az olvasóit. Üdülés elmerülni az irásaiba, kéj, gyönyörüség.
Sorai nemesitenek, egy könyve után kipusztul a gyülölködő szivekből
a harag s aki érző szivü, az ő könyvei révén képes megismerni még
Krisztus nagyságát is. Knut Hamsun a prioritás nélkül való müvész.
Nincsenek kész formulái, amikre majdan ráhuzza az életet, szive nem
egyéb, mint csodás zengésü, hatalmas hangszer, amelyen az élet
játszik káprázatos melódiákat. Egy nagyon későn eljövendő
társadalom gondolatvilágát, nemességét, gyöngédségét reprezentálja
nekünk Knut Hamsun. A kultura legmagasabb csucsán szeretheti majd
olyan módon ember az embert, mint Knut Hamsun. Szinte a testruhába
öltözött álomnak kell vélni őt, amikor arra gondolunk, hogy az
emberszeretet nem is ád teljes képet lelkének finomságáról. Szereti
az állatot, szereti a növényt, a virágot, szereti az élettelen
sziklát, a levegőt, a vizet, a tárgyakat. Mindent, mindent szeret,
mert lelkének csudás gazdagságából még a legridegebb, legdurvább
lénynek aranyozására is telik. És miként az emberben nem, ugy az
állatban, a virágban, a sziklában se a külső, a fizikai szemmel
látható szépségeket keresi. Lelkéig hatol mindennek, lelket, érzést
fedez föl még a kősziklában is.</p>
<p>A kősziklának is a lelkét látja! Ugyebár világos <span class=
"pagenum"><a name="Page_5" id="Page_5">-5-</a></span> ebből, hogy
micsoda csudálatos és döbbenetes igazságokat, szépségeket tud
napvilágra tárni a szenvedő emberek mélyéből. Aki valaha
boldogtalanul szerelmes volt, akinek szivét megsebezte a fájdalom,
annak bibliája lesz minden könyve, főként pedig a »Pán«. Knut
Hamsun könyveiben folyton önmagára ismer a szenvedő. A maga
bizonytalan, nagy, égető vágyakozásait látja csudás tisztasággal
megelevenedni Knut Hamsun irásaiban; a könyv, a szó, a nyomtatott
betü elsikkad, eltünik olvasás közben, s mig szemünk öntudatlan
rohan a sorokon végig, ugy tünik, mintha mimagunknak tennénk
vallomást a bánatunkról, a szenvedésünkről. A fekete betüket
véresre festi a magunk kinja; Edvarda, mintha a magunk kedvese
lenne; Glahn Tamás, mintha mi lennénk nemesebb, fenséges formában
és ezért Knut Hamsun könyvét elfeledni épen ugy lehetetlen, mint
lehetetlen elfeledni a nagy élményeinket. Élményünk lesz minden
irása, napokon át a varázsa alatt állunk és akárhányszor azon
kapjuk magunkat, hogy kedvenceink, barátaink egy-egy szavában,
egy-egy mondatában Knut Hamsun valamelyik alakjára ismerünk.</p>
<p>A hősei mindig szenvednek, hősei mindig áldozatai lesznek a
nemességnek. A szó, a beszéd, az érzések nyilvánitása irtózatos kin
a hőseire. Nem tudnak beszélni, mert érzéseik finomságáról halvány
másolatot se képes adni a szó, s ha azután egymást imádó
szerelmeseinek egyszer mégis vallomásra nyilik az ajkuk,
gyülölködve fordulnak egymástól el. Hősei hallgatagok, minden, ami
történik velük, a lelkükben gyülemlik föl s ha azután a szenvedés
megnyitja a tulontul keserüséggel tellett sziv szelepeit, akkor,
mint valami szörnyü robbanás miatt, egyetlen pillanat alatt,
sokszor néhány szóban, kiürül a lelkük. A sok szépséget, amit
éveken át magukba gyüjtöttek, egyetlen pillanat alatt kiárasztják
<span class="pagenum"><a name="Page_6" id="Page_6">-6-</a></span>
magukból, ömlesztik magukból, hogy magukat mindenestül, föntartás,
okoskodás nélkül odaadhassák a másiknak, az imádottnak. Az a másik
mindig elviszi a hős lelkének minden kincsét és bár az a másik is
odaadja a hősnek minden lelki gazdagságát, nem tudnak egyesülni
mégsem. A féktelen, a határtalan, az ideális szerelemnek
tragédiája! A szerelmükért kipusztitották magukat és amikor az
egyesülés egymás felé hajlitaná a testüket, akkor ellentétes
irányokban megszöknek, mert üres a lelkük, mert a lelkük a
szerelmüknél is kedvesebb és eltaszitja őket egymás közeléből a
szégyenkezés, a szemérem, mert a szemérmük nem birja el a szörnyü
látványt, hogy a szavak csunya kompján a világba usztak, a lelkük
imádattal gyüjtött kincsei.</p>
<p>Az ideális szerelem teljesülését Knut Hamsun nem meri elhinni: a
szörnyü valóság, az élet durva materializmusának tökéletes ismerése
miatt! És korunk sivárságát annál nem jellemzi jobban semmi, mint,
hogy az ideálizmus diadalában még Knut Hamsun, a legnemesebb szivü
álmodó se tud hinni.</p>
<p class="right"><b>Bán Ferenc</b></p>
<hr class="chap" />
<p><span class="pagenum"><a name="Page_7" id=
"Page_7">-7-</a></span></p>
<div class="chapter">
<h3>I.</h3>
</div>
<p>A legutóbb mult napok alatt mindig és mindig, ujból és ujból az
északi nyár örök-napjára gondoltam. Itt ülök és rágondolok; azután
egy kunyhóra, amiben laktam, majd az erdőre a hegyek mögött; igy
készitgetem magam az irásra. Ám csak a magam mulatságára irok és
még legföljebb azért, hogy az órák ne muljanak annyira unalmasan.
Az idő igen hosszu és nem mulik olyan gyorsan, amint szeretném,
lassan mulik, habár a lehető legvidámabb életet élem. Elégedett
vagyok mindennel és harminc évemmel még öreg sem vagyok; néhány
nappal ezelőtt messziről-messziről valaki, aki egyáltalában nem
tartozott nékem ezzel, két madártollat küldött nekem. Igen, két
zöld madártollat cimeres boritékban és a boritékon finom pecséttel.
Igen mulattat, hogy ilyen ördöngősen zöldszinü madártollakat
nézhetek. Egyébként semmi bajom nincsen; néha a köszvény kinozza
kissé a ballábam; a köszvény régi, lőtt sebből származik, de a seb
begyógyult már régen.</p>
<p>Emlékszem még, két évvel ezelőtt sokkal gyorsabban mult az idő,
hasonlithatatlanul gyorsabban, mint mostan. Két évvel ezelőtt volt;
1855-ben; a magam mulatságára erről az időről akarok irni; akkor
különös dolgok történtek velem; vagy álmodom talán? Most már sokat
elfeledtem akkori élményeimből, mert azóta ritkán gondoltam reájuk;
ám azt tudom, hogy az éjszakák igen világosak voltak. Némely dolgok
teljesen forditva történtek; az évnek tizenkét hónapja volt ugyan,
de az <span class="pagenum"><a name="Page_8" id=
"Page_8">-8-</a></span> éj nappallá változott és csillagot soha nem
láttam az égen. És az emberek, akikkel akkor érintkeztem,
képzelődők voltak és egészen más természetüek azoknál, akiket
korábbról ismerek; néha elég volt egy éjszaka, hogy ők minden
fenségességben álljanak elém. Nem volt ebben semmi boszorkányság,
de hasonló nem történt velem azelőtt. Nem.</p>
<p>Nagy, fehérre meszelt házban, ott lent a tenger partján
találkoztam egy személlyel, akire igen sokat gondoltam egy időben.
Most már nem gondolok rá, nem, többé nem, végleg elfeledtem őt és
most inkább a dolgokra gondolok: a pinguinok kiáltozására,
vadászgatásomra az erdőben, a nyár sok meleg órájára; egyébként
tiszta véletlenség, hogy megismertem őt és e véletlenség nélkül
bizonyára nem gondoltam volna rá egyetlen napig sem.</p>
<p>Kunyhómból láthattam a szigeteket, a zátonyokat, a szirteket,
keveset a tengerből is, néhány kéklő hegyfokot és a kunyhó mögött
nyult el az erdő; szörnyü nagy erdő. Öröm, boldogság áramlik
rajtam, amikor a gyökerek, lombok illatát érzem; csak az erdőben
volt nyugton a bensőm, lelkem egyensulyba jutott és én hatalmasnak
éreztem magam. A hegycsucsokat nap-nap után megmásztam, habár a
talaj még jéggel és gyenge hóval boritott volt. Egyetlen pajtásom
Asopus volt, most Cora a pajtásom, de akkor Asopus volt; a kutyám,
amelyet később agyonlőttem.</p>
<p>Esténként, ha a vadászatról visszatértem a kunyhóba, gyakran
átfutott rajtam, fejemtől a lábamig az otthonosság kellemes érzése
és ilyenkor sokat fecsegtünk Asopussal arról, hogy milyen kitünő
dolgunk is van nekünk. Ugy-e! – nos rakjunk hát tüzet, és itt, a
tüzhelyen megsütünk egy madarat, mit szólsz hát hozzá? Mikor
elkészült minden és mikor jól bevacsoráztunk <span class=
"pagenum"><a name="Page_9" id="Page_9">-9-</a></span> mindketten,
akkor Asopus leheveredett rendes helyére, a tüzhely mögé, én pedig
meggyujtottam a pipám, leheveredtem a fapadra és egy kis ideig
hallgattam, hallgattam az erdő morajló beszédét. Gyönge szél indult
utnak. A szél épen kunyhóm felé fujt és igy tisztán hallhattam
messzi távolról a fajdkakas kiáltozását. Egyébként csendes volt
minden.</p>
<p>Megesett néha, hogy teljesen felöltözötten, ugy amint
jártam-keltem, aludtam el és nem is ébredtem előbb, mig a tengeri
madarak kiáltozni nem kezdtek.</p>
<p>Ha kinéztem az ablakon, a távolból láttam a vásártér nagy, fehér
házait, Sirilund üzletét, a boltot, ahol kenyeret szoktam
vásárolni, akkor még fekve maradtam egy darabig és csudálkoztam
azon, hogy itt, északon, a tenger partján, az erdő szélében kunyhóm
van nékem.</p>
<p>Akkor Asopus a tüzhely mögött rázni kezdte hosszu, karcsu
testét, nyaklánca csörgött, ugatott, farkát csóválta és én
fölugrottam és a három-négy órányi alvás után tökéletesen kipihent
voltam és örvendtem mindennek, mindennek.</p>
<p>Igy mult el némely éjszaka.</p>
<h3>II.</h3>
<p>Eshet az eső, vihar is lehet – ebből még semmi nem következik;
esős napon is gyakran elhatalmasodik az emberen a boldogság és
ilyenkor csöndes, magános helyekre vonul. Akkor föláll, egyenesen
előrenéz, csöndesen fölnevet, itt is, amott is és körültekint. Mire
gondol ilyenkor az ember? Egy ragyogó tábla egy ablakban, egy
napsugár az ablaktáblán, kilátás a kis patakra, talán egy kék
nyilás a felhős égen. Egyéb nem kell ilyenkor. <span class=
"pagenum"><a name="Page_10" id="Page_10">-10-</a></span></p>
<p>Más időkben viszont még a rendkivüli események sem képesek
kizavarni csöndes, emóciótlan, vagy unott hangulatából az embert;
bálterem közepén nyugodtan, közönyösen, részvétlenül ülhet az
ember. Igen, mert az örömök és bánatok forrása a magunk
belsője.</p>
<p>Bizonyos napra emlékszem. A parton jöttem lefelé, az eső
utközben lepett meg és az eső elől valami nyitott halászkunyhóba
menekültem. Úgy dudoltam magam elé, de minden kedv, minden öröm
nélkül, azért csupán, hogy némileg üzzem az időt. Asopus is velem
volt. Hirtelen fölállott és hallgatózni kezdett, abbahagytam a
fütyülést és figyeltem, hangokat hallottam, emberek közeledtek.
Véletlenség, egészen természetes véletlenség! Két férfiból és egy
leányból álló társaság rontott fejvesztve a kunyhóba. Nevetve
kiálltottak egymásra:</p>
<p>– Gyorsan, itt menedéket találunk!</p>
<p>Fölállottam.</p>
<p>Az urak egyike fehér, megerősitetlen ingmellet viselt, mely
valósággal ugy lógott a nyakán, mint valami zacskó mert az eső
megpuhitotta és összegöngyölitette; e vizes ingmellben gyémántkő
volt. Lábán hosszu, hegyes cipők voltak. Üdvözöltem őt, Mack ur
volt, a kereskedő, őt a boltból ismertem, ahol kenyeret szoktam
vásárolni. Egyszer beinvitált a családjához, de én nem mentem.</p>
<p>– Ah, jó ismerős – mondta, mikor meglátott. Mi a malom felé
indultunk, de vissza kellett térnünk. Micsoda idő? Mi? Ám, hogy
kerül ön Sirilundba hadnagy ur?!</p>
<p>Bemutatta a kis, feketeszakállas urat, aki velük volt; egy
orvos, a templom közelében lakott. A lány orrára tólta a fátyolát
és csöndesen beszélgetni kezdett Asopussal. Vizsgálgattam a ruháját
és a gomblyukakon <span class="pagenum"><a name="Page_11" id=
"Page_11">-11-</a></span> megláttam, hogy festett a ruhája. Mack ur
őt is bemutatta, a leánya volt és Edvardának hivták.</p>
<p>Edvarda a fátyolán keresztül rám nézett egy pillahunyásig, akkor
lehajolt a kutyához és olvasni akarta, ami a nyakláncán volt.</p>
<p>– Ah, ugy, téged Asopusnak hivnak?!… Doktor, ki volt Asopus? Az
egyetlen, amit tudok róla annyi, hogy meséket irt. Nem frigiai
volt? Nem, én nem tudom.</p>
<p>Egy gyermek, egy iskoláslány. Megnéztem; magas volt, de formái
még nem tellettek meg, tizenöt-tizenhat éves lehetett, kezei
hosszuak, barnák voltak és keztyüt nem viselt. Lehet, hogy ma a
lexikonban kikeresi »Asopus«-t.</p>
<p>Mack ur vadászataim után érdeklődött. Mit lövök leggyakrabban?
Csónakjai egyike minden időben rendelkezésemre áll, csak szólnom
kell. Az orvos egy szót sem szólt. Amikor a társaság eltávozott,
észrevettem, hogy az orvos sántit kissé és botra támaszkodik.</p>
<p>Ugyanolyan közönyös lelkiállapotban, mint azelőtt, ballagtam
tova és utközben egykedvün dudoltam magam elé. A halászkunyhóban
való e találkozás még semmi irányban nem hatott a gondolkodásomra;
ami az egész találkozásból leginkább emlékezésemben maradt, az
volt, hogy Mack ur ingmelle átázott, vizes volt és hogy abban
gyémánttü volt, de az is vizes és fénynélküli.</p>
<h3>III.</h3>
<p>Kunyhóm előtt egy kő állott; egy magas, szürke kő. Jó hatással
volt reám, mert mindig ugy éreztem, hogy figyel és végigvizsgál, ha
napi kirándulásomból hazatérek. Ha reggel elindultam, mindig a kő
mellett haladtam el és ugy tünt, mintha jó barátot hagynék
mögöttem, aki hüségesen vár a visszatérésemig. <span class=
"pagenum"><a name="Page_12" id="Page_12">-12-</a></span></p>
<p>És fönt az erdőben megkezdődött a vadászat. Egyszer lőttem
valamit, másszor nem.</p>
<p>Kint, a szigeteken tul a tenger feküdt megzavarhatatlan
nyugalomban. Sokszor fölmásztam a dombokra és ha már igen magasan
voltam, letekintettem a vizre; csöndes napokon egyáltalában nem
haladtak a hajók; ilyenkor három nap egymásután is láttam ugyanazt
a vitorlát, kicsiny és fehér volt, akár egy fóka a vizen. Ám, ha
táncba kapott a szél, messzire tüntek az árbocok; vihar jött, erős
délnyugati orkán és ekkor valósággal szinjáték kezdődött, aminek én
voltam egyetlen nézője. Ilyenkor mindent beburkolt a köd, föld és
ég egybefolyt, a tenger a levegőbe táncolt és embereket, lovakat,
szétszaggatott zászlókat alkottak a hullámai. Egy szikla alatt
állottam és a legkülönbözőbb dolgokra gondoltam, a lelkem feszült
volt. Isten tudja, gondoltam, minek vagyok a tanuja és miért rohan
a magasba szemem előtt a tenger? Talán e pillanatban belátok a föld
mélyébe, a föld agyába és látom ottan a lázas munkát!</p>
<p>Asopus nyugtalan volt, időről-időre fölemelte az orrát és
beleszaglászott a levegőbe és láthatóan reszkettek a lábai; nem
szóltam hozzá, igy hát lábaim között elnyult a földön és velem
együtt rámeredt a tengerre. Semmi kiáltás, semmi emberi szó nem
hangzott sehol, csak a tompa moraj zugott a fejem körül. Messzi
künn szirtsziget feküdt, magányosan feküdt; ha a tenger rátört erre
a szigetre, ugy hajladozott, mint valami őrült, nem; mint a tenger
istene, aki büszkén magasra emelkedik, elnéz a világ fölött és ugy
forog, hogy haja és szakálla keréknek látszik a feje között. Azután
ismét bemerült a ködbe.</p>
<p>És e vihar közepette kicsiny, szénfekete hajó erőlködött, hogy a
tengerről bejusson.</p>
<p>A kis, szénfekete hajó akkor érkezett a kikötőbe, <span class=
"pagenum"><a name="Page_13" id="Page_13">-13-</a></span> amikor
délután lementem a kikötőhidhoz; a postagőzös volt. A parton sok
ember gyült össze a ritka vendég bámulására; észrevettem, hogy most
valamennyinek egyforma kék szeme volt, ha máskor teljesen
különbözőknek tetszettek is. Nem messzire fiatal leány állott fehér
gyapotkendővel a feje körött; haja igen sötét volt és a fehér kendő
sajátosan ütött el a haja szinétől. Kiváncsian nézett engem, a
fegyverem, a bőrruhám, de mikor megszólitottam zavarba jött és
elforditotta a fejét. »Mindig fehér kendőt kell viselned – mondtam
– igen illik neked.« E pillanatban szélesvállu ember lépett
melléje, akin Izland-ing volt és aki Évának szólitotta őt. Ismertem
a szélesvállu embert, kovács volt, a falu kovácsa. Néhány nappal
ezelőtt uj gyujtószöget csavart a puskámba.</p>
<p>A szél és az eső elvégezte munkáját és akkor hullani kezdett a
hó. Néhány nap alatt kellemetlen, hideg hangulat szállt a föld
fölé, a korhadt ágak letöredeztek, a hollók csapatokba gyültek és
károgtak szakadatlanul. Nem tartott soká, a nap közeledett már és
egy reggel feltünt az erdő mögött. Mint szelid simogatás
fejemtől-lábamig, ugy hatott, amikor fölkelt a nap; csöndes örömmel
hátamra vettem a puskám.</p>
<h3>IV.</h3>
<p>Ebben az időben nem volt hiányom vadban; azt lőttem, ami épen
kezemügyébe akadt, foglyot, nyulat és ha véletlen a parton
kóboroltam a tengeri madarakra is rálövöldöztem, ha lőtávolságba
merészkedtek. Jó idők voltak ezek; a napok egyre hosszabbodtak és a
levegő mindig tisztább lett; két napi szükséggel láttam el magam és
megindultam a hegyekbe, a hegycsucsokra; találkoztam <span class=
"pagenum"><a name="Page_14" id="Page_14">-14-</a></span> a
hegylakókkal és sajtot kaptam tőlük, kis, kerek sajtot, aminek
káposztához hasonló volt az ize. Többször fölmentem oda. Amikor
hazatérőben voltam, az uton mindig lőttem egy madarat és bedugtam
vadásztáskámba. Rendbeszedtem a ruhám és Asopus nyakára rákötöttem
a zsinórt. Mértföldnyire alattam a tenger zugott; a hegyoldalak
feketék voltak és még nedvesek a sok esőtől, ami parányi szemekben
most is csörgedezett róla, csörgedezett és csepegett mindig
ugyanabban az egyhangu melódiában. Ez egyhangu melódiák, messze a
hegyek között, sokszor megkurtitották az időt, miközben üldögéltem
és szórakozottan néztem körül. Itt csobog ez az egyhangu, végtelen
melódia – gondoltam – itt a teljes magányosságban, senki nem
hallja, senki nem gondol rá és mégis csobog itten magányosan,
örökkön, örökkön!</p>
<p>És ha a csobogást hallottam, ugy találtam, hogy nem olyan sivár
a sziklafal. Néha-néha történt is valami: egy menydörgés
megreszkettette a földet, egy sziklatömb lemállott és legördült a
tengerbe, maga mögött pedig valósággal utat vert a málló szikla
szerteszállongó pora; e pillahunyásban Asopus fölemelte az orrát és
szagolgatott, elcsodálkozottan az égésszagon, aminek eredetét
sehogy nem tudta megmagyarázni. Ha a hóviz csatornákat ás a
sziklába, akkor elég egy lövés, vagy egy hangosabb kiáltás és a
nagy sziklatömb leválik és görögve megindul a tenger felé…</p>
<p>Egy óra telhetett el igy, talán több is, az idő olyan gyorsan
mulik. Asopust ismét szabadon bocsájtottam, a vadásztáskát a másik
vállamra akasztottam és megindultam hazafelé. A nap hanyatlóban
volt. Az erdőben rátértem régi, jól ismert ösvényemre, amely szinte
keskeny szalagként kigyózott a zöld lombfalak között és pedig a
leghihetetlenebb kanyarodásokkal. Kényelmesen <span class=
"pagenum"><a name="Page_15" id="Page_15">-15-</a></span> követtem
minden kanyarodást; nem volt miért siessek, otthon senki nem várt
rám. Büszkén, mint valami uralkodó, ugy sétálgattam a békés erdőben
és mindig olyan tempóban, amint az nékem tetszett épen. Minden
madár hallgatott, csupán a fajdkakas kezdett bele melódiátlan
kiáltozásába, ez mindig énekel.</p>
<p>Hogy kiértem az erdőből, két embert láttam magam előtt, két
kóborlót, rövidesen utólértem őket; az egyik a kis Edvarda volt,
ismertem őt, hát ráköszöntem; aki kisérte, az orvos volt.
Megkellett mutatnom nekik a puskám, megnézték az iránytüm és a
vadásztáskám is; meghivtam a kunyhómba őket és megigérték, hogy
eljönnek egyszer.</p>
<p>Este lett. Hazamentem, tüzet raktam, madarat sütöttem és
elköltöttem a vacsorát. Reggel ujból egy nap kezdődött…</p>
<p>Csend, nyugalom mindenütt. Feküdtem egész estén át és kibámultam
az ablakon; valami tündéri szelidség oszlott el mostan erdőn és
mezőn. A nap lenyugodott már és a horizontot beföstötte a sulyos,
vörös fény, ami olyan mozdulatlanul terült szét akár az olaj. Az ég
köröskörül felhőtlen volt és tiszta. Bebámultam a tiszta tengerbe
és ugy tünt, mintha szemtől-szembe ülnék a teremtővel és a szivem
olyan hevesen dobogott. Isten tudja, gondoltam, miért öltözött a
horizont ma lilába és aranyba, talán ünnep van odafönn, nagyszerü
ünnepség a csillagok zenéjével és a sugarak futárszolgálatával.
Egészen ilyen volt minden. Lehunytam szemem és ugy éreztem, én is
utasa vagyok a futárként szolgáló sugaraknak és gondolat gondolatra
tornyosodott az agyamban.</p>
<p>Több nap mult el igy.</p>
<p>Céltalanul csavarogtam és azt vizsgálgattam, mint olvad vizzé a
hó, és mint fut tócsába a jég. Ha elég <span class=
"pagenum"><a name="Page_16" id="Page_16">-16-</a></span> készlet
volt konyhámban, napokon át megesett, hogy nem is lőttem ki a
puskám; kószáltam, élveztem a szabadságom és hagytam mulni az időt.
Ahová csak elvetődtem, mindenütt akadt valami kevés hallani,
látnivaló, némileg minden megváltozott egyik napról a másikra és
még a boróka és a füzfabokor is várta a tavasz jöttét. Például
lementem a malomhoz; még jég közé ékelten hevert; ám a talaj
emberemlékezet óta köröskörül letaposott volt és ez adta tanuságát,
hogy emberek járnak ide, hátukon nagy gabonazsákokkal és őröltetnek
itten. Ugy jártam a malom falai között, akárha emberek között
járnék; a falakban sok betü és évszám volt.</p>
<p>Valóban!</p>
<h3>V.</h3>
<p>Irjak többet is? Nem, nem. Legföljebb a magam mulatságára,
csupán azért, hogy megkurtitsam az időt azzal, hogy leirom, két
évvel ezelőtt mint jött a tavasz és milyen volt akkor a föld
talaja. Erdőben, tengerről illatok áradtak már; az erdőben korhadó
hervadt lombból édeses kénsavszag áradt és a szarkák ágacskákkal a
szájukban röpdöstek és épitgették a fészküket. Még néhány nap és a
patakok csobogni, tajtékosan hullámozni kezdtek, néha-néha egy-egy
halat is lehetett látni és a halászok megjöttek evezőállomásaikról.
A kereskedő két yachtja szinültig hallal rakodottan tért meg és a
száritóhelyen kötött ki; a nagyobb szigeteken, amiken a száritást
végezték, szinte pillanat alatt megujult a mozgás, az élet. Mindezt
ablakomból néztem.</p>
<p>Ám a kunyhóig nem hatott semmi lárma, egyedül <span class=
"pagenum"><a name="Page_17" id="Page_17">-17-</a></span> voltam és
egyedül maradtam. Néha-néha elhaladt valaki arra; Évát is láttam, a
kovácsleányt; néhány pattanás volt az orrán.</p>
<p>– Hová készülsz? – kérdeztem.</p>
<p>– Fáért az erdőbe – felelte nyugodtan. Kezében kötelet lógatott,
hogy abba rakja a fát és fején a fehér gyapotkendő volt. Sokáig
néztem utána, de ő nem fordult vissza.</p>
<p>Azután sok-sok nap mult el anélkül, hogy embert láttam
volna.</p>
<p>A tavasz mind előbbre nyomult és az erdőben elevenedett az élet.
Igen mulatságos volt nézni a rigókat, amint magasan, a fák tetején
ültek, belemeredtek a napba és rákiáltoztak az ég óriás kohójára;
sokszor már éjjel két órakor fölkeltem, leginkább azért, hogy
tanuja lehessek annak a gyönyörüségnek, ami a madarakból,
állatokból áramlott ki, ha fölkelt a nap.</p>
<p>A tavasz hozzám is elérkezett és ugy kopogott az ereimben,
akárha járt volna valaki azokban. Kunyhómban ültem és arra
gondoltam, hogy ideje lenne rendbehozni horgaimat és halászó
zsinórjaimat, ám az ujjam sem mozditottam meg, hogy tegyek valamit;
szerencsés, sötét nyugtalanság járt a szivemen ki-be. Asopus
fölállott hirtelen, lábait megmerevitve állott és röviden,
vakkantásszerüen ugatott. Emberek értek a kunyhóm elé, a sapkát
gyorsan lekaptam a fejemről és mindjárt rá a kis Edvarda hangját
hallottam az ajtóm előtt. Barátságosan, vidáman jött – ő is, a
doktor is, amint megigérték, meglátogatni engem.</p>
<p>– Igen, – itthon van, – hallottam, amint mondta, akkor belépett
és a maga kislányos módján kezet adott nekem.</p>
<p>– Tegnap is itt voltunk – magyarázta – de nem volt itthon.
<span class="pagenum"><a name="Page_18" id=
"Page_18">-18-</a></span></p>
<p>Leült a fapadra és körülnézett a kunyhómban; az orvos mellé ült
a hosszu padra. Összevissza beszéltünk és gondolkodás nélkül
elmondtunk mindent, ami a lelkünkről leszállott; én elmondtam azt
is, hogy milyen állatok élnek az erdőben és azt, hogy a tilalom
miatt, milyen vadakra nem szabad lőnöm mostan. Ez időszerint a
fajdkakasra nem szabad lőni.</p>
<p>Az orvos most sem beszélt sokat, ám amikor véletlenül pillantása
ráesett a puskaporos szerszámra, amelyen Pán-figura diszelgett,
gyorsan, frissen magyarázgatni kezdte Pán legendáját.</p>
<p>– Tulajdonképen miből él majd akkor, ha tilalom lesz minden
vadra? – kérdezte hirtelen Edvarda.</p>
<p>– Halból – válaszoltam – legfőként halból. Valami ennivaló
mindig akad.</p>
<p>– Hiszen ön eljöhetne hozzánk – mondotta – és étkezhetne
nálunk.</p>
<p>Tavaly valami angol lakott a maga kunyhójában; ő igen gyakran
étkezett nálunk.</p>
<p>Edvarda megnézett engem és én megnéztem őt. E pillanatban a
szivemet, mintha valami kedves, barátságos simogatás érte volna. Ez
a tavasz következménye volt és a tiszta, világos napoké; azóta
sokat gondolkodtam erről. Különben kigyózó szemöldökei is
csudálattal töltöttek el.</p>
<p>Néhány megjegyzést tett a lakásomra. A falakat különböző
állatbőrökkel és sokszinü madártollal aggattam tele; a kunyhó
belseje tisztára olyan volt, mint valami medvebarlang. Ez tetszett
neki. »Igen, épen olyan, mint egy medvebarlang« mondta.</p>
<p>Semmit nem adhattam vendégeimnek, ami elfogadható lett volna,
elméláztam és azt gondoltam, tréfából madarat sütök nekik;
vadászmódon tálalom eléjük és ők az ujjaikkal egyék. Végre ez is
időtöltés! <span class="pagenum"><a name="Page_19" id=
"Page_19">-19-</a></span></p>
<p>– Az angol alighanem ir volt? – kezdte a doktor.</p>
<p>– Ugy? Ir?!…</p>
<p>– Nem igaz?! Hiszen katolikus volt.</p>
<p>Edvarda elpirult, tekintetét elforditotta és halkan
mondotta:</p>
<p>– Különben meglehet, lehet, hogy ir volt.</p>
<p>E pillahunyástól kezdődően eltünt a jó kedve. Fájt nekem ez,
igen szerettem volna helyreütni mindent és azért ezt mondottam:</p>
<p>– Nem, magának igaza van. Irek soha nem jönnek Norvégiába.</p>
<p>Megbeszéltük még, hogy legközelebb kievezünk és megnézzük, hogy
mint száritják a halakat…</p>
<p>Azután, hogy vendégeimet egy darabon elkisértem, hazatértem
ujból és halászó eszközeimmel foglalkoztam. Hálóm egy szögön az
ajtón lógott és sok csomót elpusztitott benne a rozsda;
meghajlitgattam néhány horgot, kijavitottam a háló egy-két
szakadását és megvizsgáltam a horogzsinórokat is. Milyen nehezemre
esett ma, dolgozni valamit! Agyamon gondolatok rohantak keresztül
olyanok, amiknek semmi közük nem volt ahhoz, ami foglalkoztatott;
most ugy tünt, hogy sulyos hibát követtem el, amikor a kis Edvardát
a fapadon hagytam ülni, holott a magam helyét kellett volna
fölajánlani neki. Hirtelen magam előtt láttam barna arcát és barna
nyakát; kötényét elől lehuzta kissé, hogy hosszabbnak tünjék a
dereka, ahogy az divatban volt akkor; állának szelid, leányos
formája kellemesen hatott reám és álla alatt az a pár ránc maga
volt a vidámság. Az ő szája nagy volt, de virágzó.</p>
<p>Fölállottam, kinyitottam az ajtót és hallgatózni kezdtem. Semmit
nem hallottam és nem is volt okom a hallgatózásra. Ujból becsuktam
az ajtót; Asopus fölkelt a <span class="pagenum"><a name="Page_20"
id="Page_20">-20-</a></span> fekvőhelyéről és csudálkozón fogadta a
nyugtalanságom. Arra gondoltam, hogy utána futhatnék a kis
Edvardának azzal az ürüggyel, hogy selyemfonalat kérek tőle a háló
rendbehozására; ez különben nem is volt ürügy, megmutathatom neki a
hálót és benne a szétfoszlott csomókat. Már az ajtónál álltam,
amikor eszembe jutott, hogy magamnak is van selymem, még pedig több
is, mint amennyi szükséges. Bátortalanul, kedvetlenül tértem
vissza… mert magamnak is volt selymem.</p>
<p>Amikor beléptem, valami idegen lehellet érte az arcom, mintha
nem lettem volna egyedül.</p>
<h3>VI.</h3>
<p>Valaki ember kérdezte, hogy abbahagytam-e a vadászást; két napja
nem hallotta, hogy lövöldöztem volna a dombon, habár ő a két napon
keresztül folyton az öbölben hevert és halászott. Nem, én semmitse
lőttem; mindaddig kunyhómban maradtam, amig végleg elfogyott az
ennivalóm.</p>
<p>Harmadik napon indultam vadászatra. Az erdő kissé zöld volt már
és a föld, meg a fák enyhén illatoztak; a fücsemete már zölden
kandikált ki a megfagyott moha alól. Kinoztak a gondolataim és
többször kénytelen voltam leülni. Három nap óta nem találkoztam
egyetlen emberrel, azon a halászon kivül, aki tegnap a kunyhómba
jött; azt gondoltam: ma este talán találkozom valakivel az
erdőszélen, ott, ahol legutóbb a doktorral és Edvardával
találkoztam. Lehetséges, hogy megint arra sétálnak, – talán – talán
nem. Ugyan miért is gondolok épen azokra? Egy pár fajdot lőttem és
az egyiket rögtön elis készitettem. Asopust azután zsinórra
kötöttem. <span class="pagenum"><a name="Page_21" id=
"Page_21">-21-</a></span></p>
<p>Mig ettem, a száraz földön heverésztem. Csönd volt köröskörül,
csak a szél szelid susogása és néha-néha egy madárhang. Feküdtem és
néztem a faágakat, amelyek ide-oda ingadoztak, amerre a szél fujt;
a szelid szél kötelességét teljesitette és ágról-ágra vitte a
himport és megtöltött vele minden ártatlan kelyhet; ugy tetszett,
elragadtatásban volt az egész erdő. Egy zöld hernyó vándorolt egy
ág hosszában, vándorolt szakadatlanul, mintha nem is ismerné a
nyugodalmat. Nem lát csaknem semmit, pedig van szeme; gyakran
egyenesre mered és a levegőben tapogatódzik valami után, amire
támaszkodhatna; olyan volt, mint valami kurta, zöld fonál, amely
lassu öltésekkel selymet varr az ágra. Estére talán elért oda,
ahová igyekezett.</p>
<p>Minden csendes. Fölállok és megindulok, leülök és fölállok
megint; körülbelül négy óra van: ha hat óra lesz hazamegyek és
meglátom, nem-e találkozom valakivel. Még két órám volt odáig, de
máris nyugtalan lettem és a mohát meg a hangát letaszitottam a
ruhámról. Jól ismertem az utat, amelyre ráléptem, fák és sziklák
állottak oldalán ugyanolyan magányosan, mint azelőtt, mint régóta
már és a haraszt zörgött a lábaim alatt. A monoton susogás és a sok
ismert fa, meg szikla, sok is volt számomra; különös hálaérzés
fogott el; minden a bensőmbe hatolt, minden elvegyült velem, én
szerettem mindent. Száraz ágat vettem a kezembe, amint ültem,
vizsgálgattam és közben a magam dolgaira gondoltam. Az ág csaknem
korhadt volt már, megrepedezett kérge erősen hatott rám és
részvéttel töltött el. Mikor felállottam és tovább mentem, nem
hajitottam el az ágat, hanem lassan letettem, állottam mellette és
soká néztem rá; mielőtt otthagytam volna ránéztem mégegyszer és
könnyes volt a szemem.</p>
<p>És öt óra lett. A nap rosszul mutatta az időt; <span class=
"pagenum"><a name="Page_22" id="Page_22">-22-</a></span> egész
napon át nyugatnak haladtam és a kunyhómban talán egy félórával
továbbra vettem a nap állását. Mindezt számitásba vettem, ám hat
óráig mindig volt egy órám még, ezért fölállottam és megindultam
egy darabon. A haraszt zörgött a lábaim alatt. Igy mulik el egy
óra.</p>
<p>Magam alatt láttam a kis folyót és rajta a kis malmot, amely a
télen jég közé ágyaltan feküdt és akkor megint megállottam; az
estharang kongott és kongása fölriasztott. Késő van! – mondottam
hangosan. Fájdalom futott rajtam át, megfordultam rögtön,
nekivágtam a hazavezető utnak, ám közben bizonyosan tudtam, hogy
elkéstem végleg. Gyorsabban mentem, futni kezdtem; Asopus
megsejtette, hogy történik valami; sorompóba állott, versenyt
futott velem, lihegett, de azért sietős volt az ut neki is. A
hervadt lomb fölröpült körülöttünk. Ám mikor leértünk az
erdőszélre, senki nem volt ott, nem, csendes volt minden, nem volt
ott senki.</p>
<p>Senki! – mondottam. Ám ez nem volt rosszabb annál, amit előre
tudtam.</p>
<p>Nem vonakodtam tovább, engedtem gondolataim unszolásának,
elhaladtam a kunyhóm előtt, lementem Sirilundba, Asopussal,
puskámmal és minden fölszerelésemmel.</p>
<p>Mack ur igen barátságosan fogadott és meghivott vacsorára.</p>
<h3>VII.</h3>
<p>Azt hiszem, hogy tudok azok lelkében olvasni, akik körülöttem
vannak; de lehet, hogy nem igy van. Óh, ha jó napom van, mindig azt
hiszem, hogy mélyre <span class="pagenum"><a name="Page_23" id=
"Page_23">-23-</a></span> tudok pillantani az emberek lelkének
tengerébe, habár nem is tulságosan okos a koponyám. Többen ülünk a
szobában, néhány férfi, egy-két asszony és én és ugy tetszik, én
látom, hogy mi történik az emberek belsejében, tudom, hogy mit
gondolnak rólam. Pilláik minden rebbenésének tulajdonitok valami
jelentőséget. Néha arcukba szökik a vér és pirosra festi őket;
akkor megint ugy tesznek, mintha a másik oldalra néznének, de mégis
engem tartanak szemmel. Itt ülök, megfigyelek mindent és nem sejti
senki, hogy belelátok mindenki lelkébe. Sok éven keresztül hittem,
hogy tudok az emberek lelkében olvasni. De talán nem is igy
van…</p>
<p>Egész estén át Mack urnál maradtam. Elmehettem volna mindjárt
is, semmi érdekem nem volt, hogy ott üljek, ám – nem azért jöttem,
mert idehuzott minden gondolatom? Elmehettem hát rögtön? Whistet
játszottunk és vacsora után Toddyt ittunk; háttal ültem a szobának
és lehanyatlott a fejem, mögöttem Edvarda járkált ki meg be. A
doktor után szólt. Mack ur megmutogatta uj lámpája szerkezetét, az
első paraffinlámpa, amely eljutott ennyire északra; valóságos
remekmü, nehéz ólomlábakon; esténként ő maga gyujtotta meg, nehogy
szerencsétlenség történhessen. Többször is beszélt nagyapjáról, a
konzulról: nagyapám, Mack konzul, Károly János király saját kezéből
kapta ezt a tüt és rámutatott a gyémánttüjére. Felesége meghalt
már, egyik mellékszobában megmutatta az olajföstésü arcképét;
előkelő asszony volt, szőke haju és mosolygós arcu. Ugyane szobában
volt a könyvszekrény is, amelyben még francia könyvek is állottak,
de ezek olyanok voltak, mintha örököltek lennének; a táblák finomak
voltak és aranyozottak és már sok egykori tulajdonos irta rájuk a
nevét. A könyvek között tudományos munkák is voltak; Mack ur
gondolkodó ember volt. <span class="pagenum"><a name="Page_24" id=
"Page_24">-24-</a></span></p>
<p>A whisthez kisegitésül behivták a két segédet is; lassan,
tétován játszottak, pontosan utánaszámoltak mindent, de mégis sok
hibát követtek el. Az egyiknek Edvarda segitett.</p>
<p>Föllöktem a poharam, igen szerencsétlen voltam emiatt és
fölállottam.</p>
<p>– Oh, nem – föllöktem a poharam.</p>
<p>Edvarda hangosan nevetett és igy felelt:</p>
<p>– Igen, de hiszen azt látjuk mi is!</p>
<p>Mindenki arról biztositott, hogy nem tesz az egész semmit. Adtak
egy asztalkendőt leszáritani magam és tovább játszottunk. Tizenegy
óra lett.</p>
<p>Mikor Edvarda kacagott, borongós rosszulérzés fogott el;
ránéztem és találtam, hogy semmitmondó az arca és nem is igen szép.
Mack ur azzal hagyta a játékot abba, hogy aludni kell a két
segédnek; akkor elnyujtózott a szófán és arról kezdett beszélni,
hogy boltja fölé uj cimtáblát készül akasztani és tanácsot kért
tőlem, hogy milyen szinüre festesse. Unatkoztam és minden
gondolkodás nélkül azt feleltem, hogy feketére; Mack ur rögtön
felelt:</p>
<p>– Feketére. – Ugyanezt gondoltam én is. »Só és üres hordók
lerakata« vastag, fekete betükkel, az a legelőkelőbb… Edvarda, nem
mennél aludni?</p>
<p>Edvarda fölállott, bucsuzásul kezet adott mindkettőnknek és
kiment. Egyedül maradtunk. A vasutról beszélgettünk, ami tavaly
készült el és az első táviróvonalról. Isten tudja, hogy itt északon
mikor kapunk távirót?!</p>
<p>Szünet.</p>
<p>– Nézze csak, kérem, – mondta Mack ur – én most negyvenhat éves
vagyok és hajam, szakállam megőszült. Igen, igen, ugy érzem, hogy
megöregedtem. Legtöbben nappal látnak, ezért fiatalnak tartanak; ám
ha eljön <span class="pagenum"><a name="Page_25" id=
"Page_25">-25-</a></span> az este és egyedül maradok, egészen
összeroskadok. Akkor itt ülök a szobámban, patience-ot játszom. Egy
kevés csalafintasággal könnyen megy a dolog. Haha.</p>
<p>– A patience csalafintasággal megy? – kérdeztem.</p>
<p>– Igen.</p>
<p>Ugy tünt, mintha olvasnék a szemében.</p>
<p>Fölállott, az ablakhoz ment és kinézett; meghajlott háttal állt
és a háta meg a válla szőrös volt. Fölállottam én is. Megfordult és
hosszu, hegyes cipőin felém jött; hüvelykét mellényébe dugta és
karjaival a röpülést utánozta; egyidejüleg nevetett. Akkor
mégegyszer fölajánlotta egyik csónakját és kezét nyujtotta.</p>
<p>– Engedje meg kérem, hogy elkisérjem önt – mondta és eloltotta a
lámpát. – Igen, egy kis sétát akarok tenni, még nincsen késő.</p>
<p>Kimentünk.</p>
<p>Rámutatott az utra, ami a kovács előtt vezetett és mondta:</p>
<p>– Ez az ut. Ez a legrövidebb.</p>
<p>– Nem – mondtam én – a csür előtt vezető ut a legrövidebb.</p>
<p>Beszéltünk még erről, de nem tudtunk megegyezni. Erős volt a
meggyőződésem, hogy igazam van és meg nem foghattam a nyakasságát.
Utoljára azt ajánlotta, hogy kiki menjen a maga utján és aki előbb
ér oda, az várjon a kunyhónál.</p>
<p>Megindultunk és ő csakhamar eltünt az erdőben.</p>
<p>Megszokott járásommal mentem és ugy számoltam, hogy legalább öt
perccel előbb érkezem, mint ő. Ám mire a kunyhóhoz értem, már ott
állott. Rámszólt:</p>
<p>– Nos, látja ön? Nem, én mindig ezen az uton járok és valóban,
ez a rövidebb.</p>
<p>Meglepetve néztem, nem izzadt egyáltalán és semmiből nem
látszott, hogy futott volna. Rögtön elbucsuzott <span class=
"pagenum"><a name="Page_26" id="Page_26">-26-</a></span> tőlem,
megköszönte a látogatásom és elment azon az uton, amelyiken
jött.</p>
<p>Némán álltam és azt gondoltam: milyen különös! Valamit én is
értek a távolságokhoz és többször végigmentem mindakét uton. Kedves
ember, te csalsz megint! Vagy az egész história ürügy volt
csupán?</p>
<p>Az erdőben láttam eltünni megint a hátát.</p>
<p>A következő pillanatban gyorsan és óvatosan utána mentem,
láttam, hogy egész uton folyton az arcát törülgette és most nem
tudtam, hogy nem futott-e az előbb. Most nagyon lassan ment,
folyton szemmel tartottam és láttam, hogy megállott a kovács háza
előtt. Elrejtőztem és láttam, hogy az ajtót megnyitják és Mack urat
bebocsájtják a házba.</p>
<p>Egy óra volt. A füről, meg a tengerről tudtam.</p>
<h3>VIII.</h3>
<p>Néhány nap mult el fölöttem, egyetlen barátom az erdő volt és az
erdő végtelen magányossága. Te jóságos Isten, soha annyira nem
kisérlettem meg, hogy egyedül maradhassak, mint ezekben a napokban.
Tavasz közepében voltunk; csillagfüvet találtam és a cinke is
megérkezett… minden madarat ismerek. Néha elővettem két huszonnégy
sillingest és csörömpöltem velük, hogy megtörjem az
elhagyatottságot. Azt gondoltam: Ha Diderik és Iselin idejönne!</p>
<p>Nem volt éjszaka többé; a nap csupán pillanatra merült a
tengerbe és azután fölbukott ismét, vörösen, megfiatalodottan,
mintha azért ment volna a viz alá, mert megszomjazott. Milyen
csudás dolgok történtek velem az éjjel, azt senki el nem hiszi. Pán
egy fa tövében ült és nézett engem, hogy mint fogok viselkedni? És
a <span class="pagenum"><a name="Page_27" id=
"Page_27">-27-</a></span> hasa nyitva volt és annyira magába
roskadt, mintha a gyomrából enné, amit evett. Ám ezt csupán azért
tette, hogy rámsandithasson, hogy nyugodtan figyelhessen és csendes
kacagásától valósággal rengett a fa. Az erdőben mindenütt az élet
morajlott, az állatok orditoztak, a madarak egymást hivták és
kiáltásaik betöltötték a levegőt. A cserebogár röpülési évadjában
volt, elkeveredett az éjjeli pillék közé és mindenütt az ő
zümmögésüket lehetett hallani. Mennyi minden történt itten! Nem
aludtam három éjjel és Diderikre és Iselinre gondoltam.</p>
<p>Lásd csak, gondoltam, ők csakugyan ide jöhetnének. És Iselin
majd egy fa mögé csalja Dideriket és ezt mondja neki:</p>
<p>– Maradj itt, Diderik, vigyázz rám, Diderik, őrködj Iselin
fölött, a vadász, ott, az a vadász megakarja oldani a
saruszijam.</p>
<p>És a vadász az én vagyok és ő majd int nekem a szemével, hogy
megérthessem őt. És hogy ő eljön, mindent megért a szivem, a
szivem, ami nem is ver többé, hanem vészesen dobol. És gyolcsleple
alatt meztelen ő fejétől az ujja hegyéig, meztelen és én a kezemmel
érintem őt.</p>
<p>– Bontsd ki a saruszijam! – mondja ő és élpirul az arca.</p>
<p>És mindjárt rá mintegy belesusogja a számba, ráleheli az
ajkamra: Óh, kedvesem, ne bontsd ki a sarum szijját, nem, ne bontsd
ki… ne bontsd…</p>
<p>Ám a nap bemeriti szegélyét a tenger hüs vizébe, azután ujból
fölbukik, vörösen, megfiatalodottan, mintha csak azért bukott volna
alá, hogy igyék. És susogás tölti meg a levegőt.</p>
<p>Egy órával később a szájamra hajolva mondja:</p>
<p>– Most el kell, hagyjalak. <span class="pagenum"><a name=
"Page_28" id="Page_28">-28-</a></span></p>
<p>Visszaint nékem, amikor elment már, arca lángol még, arca szelid
és arca elragadó. Megint visszafordul és megint int nekem.</p>
<p>Ám Diderik előlép a fa mögül és azt mondja neki:</p>
<p>– Iselin, mit tettél? Én láttam.</p>
<p>Ő feleli:</p>
<p>– Diderik, mit láttál? Én semmit se tettem.</p>
<p>– Iselin, én láttam, hogy megtetted, – mondja ujból. – Én láttam
azt, Iselin.</p>
<p>Ekkor fölhangzik az ő hangos, vidám kacagása és megy vele
diadalmasan életerősen fejétől a lába ujjáig. És vajjon hová
mennek? A legközelebbi fickóhoz, egy másik vadászhoz, egy másik
erdőbe.</p>
<p>Éjfél volt. Asopus kiszabaditotta magát, a maga kedvtelésére
kezdett vadászni, magasan a hegytetőkről hallottam az ugatását és
már egy óra volt, amikor visszatért. Pásztorlányka jött az erdőn,
harisnyát kötött, dudolgatott és nézegetett köröskörül. De hol
maradt a nyája? És mit keres éjjel az erdőn? Semmit, semmit. Félig
nyugtalan, némileg örvendve is azt gondoltam: hallotta Asopus
ugatását és tudta, hogy az erdőben vagyok.</p>
<p>Mikor mellém ért, fölálltam és megnéztem: milyen szép, milyen
bájos volt. Asopus is fölállott és megnézte ő is.</p>
<p>– Honnan jössz? – kérdeztem.</p>
<p>– A malomból! – mondta ő.</p>
<p>Ugyan mi keresni valója lehetett ily késő éjszaka a
malomban?</p>
<p>– Hogyan lehetsz ennyire merész, ily késő éjjel az erdőben
sétálni, hogyan lehetsz… te, aki oly szép és oly fiatal vagy.</p>
<p>Nevetett és ugy válaszolt:</p>
<p>– Nem vagyok fiatal; tizenkilenc éves multam már. <span class=
"pagenum"><a name="Page_29" id="Page_29">-29-</a></span></p>
<p>Ám ő nem lehetett még tizenkilenc éves, bizonyos voltam benne,
hogy hozzáhazudott két évet a korához és még csak tizenhét éves
volt. Azonban miért hazudja öregebbnek magát?</p>
<p>– Ülj le – mondtam – és mondd meg, mi neved?</p>
<p>És ő elpirultan ült le mellém és azt mondta, hogy Henriette a
neve.</p>
<p>Azt kérdeztem:</p>
<p>– Van kedvesed néked és átölelt ő már téged?</p>
<p>– Igen, – mondotta és zavarodottan mosolygott.</p>
<p>– Sokszor már?</p>
<p>Hallgatott.</p>
<p>– Hányszor? – kérdeztem ujra.</p>
<p>– Kétszer – mondotta csendesen.</p>
<p>Magamhoz vontam és megkérdeztem:</p>
<p>– Hogy ölel ő? Igy ölel?</p>
<p>– Igen, – susogta és reszketett.</p>
<p>Négy óra lett.</p>
<h3>IX.</h3>
<p>Edvardával beszélgettem:</p>
<p>– Nemsokára esni fog! – mondottam.</p>
<p>– Hány óra? – kérdezte.</p>
<p>A napra néztem és válaszoltam:</p>
<p>– Öt óra lehet!</p>
<p>Ő kérdezte:</p>
<p>– Csakugyan? Olyan bizonyosan tudja ön azt a napról?</p>
<p>– Igen – mondottam. – Egész bizonyosan tudom.</p>
<p>Csend.</p>
<p>– Ám ha nem látja a napot, akkor mi után igazodik?</p>
<p>– Akkor más dolgok felé fordulok. Az apály, vagy <span class=
"pagenum"><a name="Page_30" id="Page_30">-30-</a></span> az ár, a
fü, amely lekonyul bizonyos időben, a madarak éneke, ami változik
mindig; az egyik akkor kezd énekelni, amikor a másik abbahagyta
már. Azután tudom az időt a virágokról, amik délután lecsukódnak, a
lombról, ami majd világoszöld, majd sötétzöld; ezenkivül érzem
is.</p>
<p>– Valóban? – mondta ő.</p>
<p>Tudtam, hogy eső van készülőben és azért nem akartam tovább
állani véle az uton; sapkámhoz nyultam. Ekkor hirtelen ujabb
kérdéssel tartóztatott és én maradtam. Elpirult és azt kérdezte,
hogy tulajdonképen miért vagyok itt, miért járok vadászni, miért
ezt, miért azt? – Csak annyit lövök, amennyi a táplálkozásra
szükséges, pihenni hagyom Asopust.</p>
<p>Vörös lett és alázatos. Láttam, hogy valaki beszélt rólam és ő
hallotta azt, mindez nem tőle származott. És fölkeltette az
érzékenységem, olyan elhagyottnak tetszett, ráeszméltem, hogy
nincsen anyja és sovány karja olyan elhagyatottságra vallott.
Mindez ugy elhatalmasodott rajtam.</p>
<p>Nos igen, én nem azért lövök, hogy öljek, csupán azért, mert
élnem kell. Ma csupán egy fajdra van szükségem, igy hát ma egyet
lövök csupán és a másikat holnapra hagyom. Miért lőnék többet? Az
erdőben élek, én az erdő fia vagyok; junius elsején megkezdődik a
tilalom a nyulra és a hófajdra; akkor alig marad, amire lőhetek;
jó, akkor horgászok és halból élek. Apja ád egy csónakot nékem és
azon fogok halászgatni. Mindenesetre, nem vagyok olyan vadász, aki
lövöldöz csupán, én inkább azért vagyok vadász, hogy az erdőben
élhessek. Ott jól érzem magam, csöndesen ülök a földön az
asztalomnál és nem mereven egy széken: és nem döntök fel egy
poharat sem. Az erdőben nem tiltok el magamtól semmit, hátamra
feküdhetem, behunyhatom a szemem; <span class="pagenum"><a name=
"Page_31" id="Page_31">-31-</a></span> és ott azt beszélhetem, ami
nékem épen tetszik. Az ember néha egész hangosan akar mondani
valamit, nyiltan megteheti és az erdőben ugy hangzik ez, mint a
sziv mélyéből szálló beszéd.</p>
<p>Mikor megkérdeztem, hogy ért-e engem, igennel felelt.</p>
<p>Tovább beszéltem, mert a szeme rajtam pihent. »Tudja meg hát,
hogy mi mindent látok én a mezőkön. Télen például előfordulhat,
hogy a hóban megtalálom a hófajd nyomát. A nyom hirtelen eltünik, a
madár elszállt. Ám a szárnyak leyomódásából láttam, hogy milyen
irányba röpült és rövid idő multán megtalálom a vadat. Az ilyesmi
mindig olyan uj az én számomra. Ősszel például a csillaghullást
vizsgálhatom. Ilyenkor azt gondolom az én méla magányosságomban:
hogy egész világ volt az, ami a semmiségbe rohant, egész világ, ami
a szemem előtt szakadt darabokba? És nékem – nékem adatott meg,
hogy láthassam a csillaghullást! Ha jön a nyár, ugy talán minden
levél sikján él egy kicsike állat; látom, hogy némelyiknek közülök
nincsen szárnya, ezek nem tudnak előrehaladni és ezek ott, azon a
lombon kénytelenek élni és meghalni, amelyen születtek. Gondolja
csak! Néha kék hegyeket is látok. Minderről oly keveset beszélnek
és én nem tudom, hogy maga megért-e engem«.</p>
<p>– Persze, persze, én értek mindent!</p>
<p>– Igen, igen. Néha ránézek a füre és talán a fü is néz engem,
mit tudjuk mi? Megnézek egy magános fücsomót, reszket kissé és
nekem ugy tetszik, valami történik vele, azt gondolom: itt áll ez a
fücsomó és reszket! Azután akad egy bokor és azon egy zizegő ág,
ami esetleg gondolkodóba ejt. Néha pedig emberekkel is találkozom a
csucsokon, igen ez is megesik.</p>
<p>Megnéztem, előrehajoltan állt és figyelt. Rá sem ismertem.
Annyira figyelmes volt, hogy magára sem ügyelt, hanem
gondolattalanul átadta magát a vizsgálódásomnak: alsó ajkai
bágyadtan hullottak le. <span class="pagenum"><a name="Page_32" id=
"Page_32">-32-</a></span></p>
<p>– Igen, igen, mondotta és összeszedte magát.</p>
<p>Az első cseppek hullottak.</p>
<p>– Esik, mondottam.</p>
<p>– Igen, látja kérem, esik, mondotta és már indulni készült.</p>
<p>Nem kisértem haza, egyedül ment az utján és én a kunyhómba
siettem. Néhány perc mult el és hevesen, erőszakosan szakadt az
eső. Egyszerre gyors, futó lépéseket hallok magam mögött,
hátranéztem: Edvarda rohant a nyomomban, kipirosodott az
erőfeszitéstől és nevetett.</p>
<p>– Egészen elfeledtem, mondta lélekvesztve, elfeledtem a
száritóhelyre való utunkat. A doktor holnap jön, van ideje
holnap?</p>
<p>– Holnap? Igen! Igen, ráérek!</p>
<p>– Egészen elfeledtem, mondta ujból és nevetett.</p>
<p>Mikor elindult, föltünt, hogy milyen szép és milyen karcsu lábai
vannak; szoknyája csaknem a térdéig vizes volt. Cipője sarka
félretaposott volt.</p>
<h3>X.</h3>
<p>Igen jól emlékszem ma is egy napra. Az a nap volt, amelyiken
megjött a nyaram. A nap már éjszaka sütött és reggelre
megszáritotta a nedves földet, az utolsó eső folytán a levegő
tiszta volt és finom.</p>
<p>Délután volt, amikor kiértem a kikötőhidhoz. A viz csendesen
csobogott és a szigetekről áthallottuk a halakkal foglalatoskodó
férfiak és asszonyok beszélgetését. Kedves délután volt.</p>
<p>Hát nem volt kedves délután? Eleséggel, itallal teli kosarakat
vettünk és annyian voltunk, hogy két csónakba oszlottunk, sok
fiatal lány volt, sok fiatal lány világos ruhákban. Olyan elégedett
voltam és boldogan dudolgattam magam elé. <span class=
"pagenum"><a name="Page_33" id="Page_33">-33-</a></span></p>
<p>Mikor beültem a csónakba, azt kérdeztem magamtól, vajjon hová
készül ez a sok fiatal nép. Itt voltak a kerületi orvos leányai, a
templomfelügyelő leányai; néhány nevelőnő és a hölgyek a paplakból;
soha nem láttam őket, idegenek voltak reám, de ennek dacára oly
kedvesen beszélgettünk, mintha régi-régi ismerősök lettünk volna.
Sok ügyetlenséget követtem el, elszoktam az emberekkel való
társalgástól és többször te-nek szólitottam a fiatal lányokat; ám
rossz néven ezt sem vették. Egyszer azt mondtam: »Kedves!«, vagy
azt; »Kedvesem!«, de még ezt is megbocsátották és ugy tettek,
mintha semmit sem mondottam volna.</p>
<p>Mack ur, mint rendesen, most is ingmellet hordott és benne volt
a gyémánttü is. Ugy látszott, igen jó kedvében van és harsányan
kiáltott a másik csónakban ülőkre:</p>
<p>– Emberek, ti esztelenek, vigyázzatok a boros üvegekre! Doktor
maga felelős az üvegekért!</p>
<p>– Igen, kiáltotta vissza a doktor.</p>
<p>És ez a két kiáltás a tenger fölött, egyik csónakról a másikra
ünnepiesnek, de kedvesnek tetszett előttem.</p>
<p>Edvardán tegnapi ruhája volt. Talán nem volt több ruhája, de
lehet, nem akart fölvenni másikat. Cipői is ugyanazok voltak. Ugy
tetszett, mintha kezei nem lettek volna egészen tiszták, ám a fején
vadonatuj tollaskalap ült. Föstött kabátkáját is elhozta és azon
ült.</p>
<p>Mack ur kivánságára, amikor a szigetre értünk, lekaptam a puskám
és két üdvözlő lövést tettem: akkor mindenki hurrá-t kiáltott.
Lassan haladtunk a sziget belsejébe; a szállitással foglalkozó
munkások mindannyiunkat köszöntöttek és Mack ur elmulatott az
embereivel. Találtunk csillagvirágot, kökörcsint, amit
gomblyukainkba dugtunk, néhányan harangvirágot találtak.</p>
<p>Tengeri madarak és sirályok rikoltoztak a levegőben és a parton.
<span class="pagenum"><a name="Page_34" id=
"Page_34">-34-</a></span></p>
<p>Füves helyen telepedtünk le, ahol fehér hámu körtefák állottak;
a kosarakat kiüritettük és Mack ur kibontotta az üvegeket. Világos
ruhák, kék szemek, pohárcsengés, a tenger, a fehér vitorlák.
Énekeltünk.</p>
<p>És az arcok kipirultak.</p>
<p>Egy órával később káprázatos volt minden gondolatom; kis dolgok
is hatottak rám; egy kalapon fátyol lengett; egy gomb kipattant,
két szem becsukódott nevetés közben és én megindult voltam. Ez a
nap, ez a nap!</p>
<p>– Azt hallottam hadnagy ur, hogy maga csinos kis kunyhóban
lakik!</p>
<p>– Kis fészekben. Istenem, mennyire a szivemhez nőtt az. Jöjjön
el egyszer, kisasszony, látogasson meg: nincs a világon még egy
olyan kunyhó. És a kunyhó mögött hatalmas erdő van.</p>
<p>Valaki odajött és barátságosan kérdezte:</p>
<p>– Ön most van először északon?</p>
<p>– Igen, feleltem. De én már ismerek mindent, hölgyeim. Éjszaka
szemtől-szemben állok a hegyekkel, az erdővel és a nappal. Nem
akarok hizelegni. De ez a nyár, ez az isteni nyár! Éjszaka érkezik,
amikor alszik mindenki és reggelre birtokba vett mindent. Kinéztem
az ablakon és láttam őt. Két kis ablakom van.</p>
<p>Egy harmadik is odajött. Elragadó volt a hangja és a kis keze
is. Milyen elragadóak voltak mindannyian!</p>
<p>A harmadik mondta:</p>
<p>– Ne cseréljünk virágot? Az szerencsét hoz.</p>
<p>– De igen, mondtam és kinyujtottam a kezem. Cseréljünk virágot,
én szépen megköszönöm. Milyen szép maga, milyen elragadó a hangja,
egész idő alatt magát hallgattam.</p>
<p>Ám ő visszaadta kék harangvirágját és sértődötten mondta:</p>
<p>– Mi jut eszébe? Egyáltalában nem önre gondoltam. <span class=
"pagenum"><a name="Page_35" id="Page_35">-35-</a></span></p>
<p>Nem engem gondolt! Fájdalmas volt, hogy ennyire tévedtem;
hazavágyódtam, szerettem volna messze lenni, kis házikómban, ahol
csak a szél beszélget hozzám.</p>
<p>– Bocsásson meg, mondtam, engedjen meg nekem.</p>
<p>A többi hölgy egymásra nézett és eltávozott, nehogy
megszégyenitsen engem.</p>
<p>E pillanatban sebesen jött valaki; látták valamennyien, Edvarda
volt. Egyenesen felém jött, mondott valamit, mellemre vetette
magát, karjait nyakam köré fonta és ajkát a számra nyomta. Többször
megcsókolt, mindannyiszor mondott valamit, de én semmit nem
értettem. Nem értettem az egészet; szivem csöndesen dobogott és
csak szeme bőrét éreztem. Amikor szabadon bocsájtott, kis melle
sebesen szállongott föl és alá. Mindig ott állt még, barna hajával,
barna nyakával magasan, karcsun, ragyogó szemekkel és teljesen
öntudatlanul, mindenki őt nézte. Most valósággal megriadtam fekete
szemöldökeitől, melyek haragosan boltozódtak a homlokára.</p>
<p>Ám, jóságos isten, mégis, ez a leány megcsókolt mindenki
jelenlétében.</p>
<p>– Mi történt, kis Edvarda? kérdeztem és egyidejüleg dobogni
hallottam a szivem. A torkomban dobogott és megakadályozott az
értelmes beszédben.</p>
<p>– Semmi, igazán semmi – mondta – akartam, egész egyszerüen. Nem
tesz semmit!</p>
<p>Levettem a sapkám és mechanikusan hátrasimitottam a hajam.
Álltam és néztem őt. »Nem tesz semmit«, gondoltam.</p>
<p>Ekkor kiáltani hallották Mack urat, aki a sziget másik végén
volt, de, hogy mit kiáltott, azt nem érthettük: örömmel gondoltam
arra, hogy Mack ur nem látott semmit, nem tapasztalt semmit. Milyen
jó, hogy épen most a sziget másik végén volt! Ez megkönnyitette a
szivem, <span class="pagenum"><a name="Page_36" id=
"Page_36">-36-</a></span> odaléptem a társaság elé, nevettem és
közönyösséget szinlelve, ezt mondtam:</p>
<p>– Szabad arra kérnem önöket, hogy megbocsássák illetlen
magaviseletemet; én magam is kétségbeesett vagyok miatta.
Fölhasználtam a pillanatot, amikor kis Edvarda virágot akart
cserélni velem és megsértettem őt; kérem önöket, mindannyiokat,
bocsássanak meg. Képzeljék az én helyzetembe magukat: egyedül élek
és szokatlan, hogy hölgyek körül legyek; ehhez hozzá jön még, hogy
bort ittam ma, holott bort nem iszom soha. Megbocsájtanak
nekem?</p>
<p>Nevettem és egészen közönyösen viselkedtem a semmiség felett,
hogy elfeledtessem velük; belsőmben azonban komoly voltam. Szavaim
semmi hatással nem voltak Edvardára, nem is kisérelte meg, hogy
eltüntesse izgatott viselkedésének hatását, nem, hanem épen
ellenkezőleg szorosan mellém ült és le nem vette rólam a szemét.
Néha-néha szóltunk is egymáshoz. Mikor később az »özvegy« játékra
került a sor, hangosan mondotta:</p>
<p>– Én Glahn hadnagyot akarom. Más után nem szaladok!</p>
<p>– Ördögbe is, hallgasson már! sugtam neki és dühösen
dobbantottam a földre.</p>
<p>Arcán meglepetés rajzolódott, orrával fájdalmas grimaszt csinált
és zavarodottan nevetett. Igen megindultam; nem tudtam ellenállani
megalázott nézésének, sovány, törékeny alakjának; éreztem, mint
ébred szivemben a szerelem és hosszu, keskeny kezét a magaméba
vettem.</p>
<p>– Később! mondottam. Most nem többé. Holnap reggel
találkozhatunk! <span class="pagenum"><a name="Page_37" id=
"Page_37">-37-</a></span></p>
<h3>XI.</h3>
<p>Éjszaka azt hallottam, hogy Asopus fölkel a fekvő helyéről és
morogni kezd, álmomban is hallottam ám, mert épen vadászatról
álmodtam, a morgás beillett álmomba és nem ébredtem föl. Mikor
reggel két óra tájt kimentem, a füvön köröskörül emberi lábnyomokat
találtam; valaki volt itt és valaki az egyik ablaktól a másikhoz
ment. Lejebb, az uton, a nyom eltünt.</p>
<p>Kipirult arccal és ragyogó szemmel jött szembe velem.</p>
<p>– Várt ön, kérdezte, attól féltem, hogy várnia kell!</p>
<p>Nem vártam semmit, ő már jött szembe velem, az uton.</p>
<p>– Jól aludt? kérdeztem. Alig tudtam beszélni.</p>
<p>– Nem, ébren voltam! felelte. Azután elbeszélte, hogy nem aludt
az éjjel, hanem csukott szemmel egy széken ült. Sétát is tett.</p>
<p>– Ma éjjel valaki a kunyhóm körül járt, mondtam. Reggel a füben
láttam a nyomokat.</p>
<p>Arca megszinesedett, az ut közepén megfogta a kezem és nem szólt
semmit. Ránéztem és megkérdeztem:</p>
<p>– Maga volt talán?</p>
<p>– Igen, mondotta és mellemre préselte magát, én voltam. De nem
ébresztettem fel önt, olyan csendesen jártam, mint csak tudtam.
Igen, én voltam. Még egyszer az ön közelében akartam lenni.
Szeretem! <span class="pagenum"><a name="Page_38" id=
"Page_38">-38-</a></span></p>
<h3>XII.</h3>
<p>Mindennap, mindennap találkoztam vele. Beismerem, szivesen
találkoztam vele, igen, a szivem röpült feléje. Két éve már, most
csak akkor gondolok rá, ha akarok és az egész kaland mulattat,
szórakoztat csupán. Ami a két zöld madártollat illeti, arról
legközelebb számolok be.</p>
<p>Több helyen találkoztunk, az uton, a malomnál, sőt a kunyhómban
is; odajött, ahová hivtam. Jó napot! kiáltott mindig ő elsőként. Jó
napot, mondottam én.</p>
<p>– Ma elégedett vagy; te énekelsz, mondotta és szikrázott a
szeme.</p>
<p>– Igen, én elégedett vagyok, válaszoltam. A válladon egy folt
van, por lesz, talán az ut piszkolt be; megakarom csókolni azt a
foltot, hagyd megcsókolni azt a foltot. Minden olyan vonzó, ami
rajtad van, te megőrjitesz engem. Az éjjel aludni sem tudtam.</p>
<p>És igaz volt ez; sok éjjel mult el akkoriban álmatlanul
fölöttem.</p>
<p>Egymás oldalán mentünk az ut hosszában.</p>
<p>– Mi bánt? tetszik neked a viselkedésem? – kérdezte. Talán sokat
fecsegek? Nem? De akkor megkell mondanod, hogy mi bánt? Különben
azt kell gondolnom, hogy ez igy nem mehet tovább…</p>
<p>– Mi nem mehet tovább? kérdeztem.</p>
<p>– Ez, mi velünk. Ez nem mehet jól. Hiszed, vagy nem hiszed, de
vacogok mostan: jéghidegség áramlik a hátamon által és különösen
akkor, ha a közeledben vagyok. Csupa boldogságból van ez igy.</p>
<p>– Igen, velem is épen ez történik, mondtam, rajtam is hidegség
fut át, valahányszor csak látlak. De mégis, <span class=
"pagenum"><a name="Page_39" id="Page_39">-39-</a></span> minden
jóra fordul. Különben szeretném egy kicsit megveregetni a vállad,
hogy fölmelegitselek.</p>
<p>– Óh, nem, ne légy olyan kedves, ne üss a hátamba,
kiáltotta.</p>
<p>Ez a néhány szó. Olyan segélytelenül hangzott, amint azt mondta:
»Ne légy olyan kedves!«</p>
<p>Akkor tovább mentünk hosszában az utnak. Talán békétlen velem a
tréfám miatt?! Magamtól kérdeztem és azt gondoltam: Majd meglátjuk!
Azt mondtam:</p>
<p>– Eszembe jutott valami. Egyszer egy csónak kiránduláson valami
fiatal hölgy levette nyakáról a fehér selyemkendőjét és az én
nyakamra kötötte, este azt mondottam annak a hölgynek: »Reggel
ismét visszakapja a kendőjét, addigra kimosatom«. Nem, tiltakozott,
nem, adja ide mostan, el akarom tenni és megőrizni épen ugy, amint
maga használta. Én visszaadtam a kendőt. Három évvel később ismét
találkoztam ezzel az ifju hölggyel. »A kendő!« mondtam. Elővette a
kendőt.</p>
<p>Papirban feküdt és még mosatlan volt; »igen, én láttam«.</p>
<p>Edvarda meglepetten nézett rám:</p>
<p>– Nos, tovább semmi, mondtam. Ám ugy tetszik, hogy szép volt
ez.</p>
<p>Csend.</p>
<p>– Hol van most az a hölgy?</p>
<p>– Külföldön!</p>
<p>Nem beszéltünk többet erről, de mikor haza kellett mennie, azt
mondotta:</p>
<p>– Jó éjt hát! Nem, ne gondolj többé arra a hölgyre. Én nem
gondolok senki másra, csak te rád.</p>
<p>Hittem neki, láttam, hogy azt mondotta, amit érzett és az nékem
az örökkévalóságig is elég volt, ha ő nem gondolt másra, mint rám.
Utána mentem.</p>
<p>– Köszönöm Edvarda! mondtam később, egészen a <span class=
"pagenum"><a name="Page_40" id="Page_40">-40-</a></span> szivemből
mondtam: Te nagyon jó vagy hozzám, de én igen hálás leszek azért,
hogy te szeretsz engem; Isten megjutalmaz érte. Én valóban nem
vagyok olyan ragyogó, mint mások, akik eljönnének érted, de én
egészen a tiéd vagyok, teljesen a tiéd, lelkem üdvösségére. Mire
gondolsz? Könnyek vannak a szemedben?</p>
<p>– Semmi, felelte. Olyan különösen hangzott, hogy isten
megjutalmaz érte. Ugy mondtad, mintha… Én annyira szeretlek!</p>
<p>Egyszerre, hirtelen, az ut közepén nyakamba ugrott hevesen
megcsókolt.</p>
<p>Mikor elment, letértem az utról és elbujtam az erdőben, hogy
egyedül lehessek a gyönyörüségemmel. Hirtelen megrettenten futottam
az utra vissza, meggyőződni, hogy nem látta-e valaki, amikor az
erdőbe rejtőztem. Nem láttam senkit!</p>
<h3>XIII.</h3>
<p>Nyáréjek, csendes vizek és végtelenül csendes erdők. Az utról
semmi kiáltás, semmi lépés nesze, a szivem ugy tele volt, mintha
nehéz bor töltötte volna meg.</p>
<p>Ablakomnak csendesen, nesztelen legyek, szunyogok röpültek, a
tüzhely lángja és a sülő madár illata csábitotta őket. Tompa
zúgással ütődtek a tetőnek, fülem mellett rohantak el, hogy hideg
futott keresztül rajtam, azután ráültek a falonlógó fehér
lőporszarumra. Szitakötők, szunyogok, pillék ültek egymás
közelében, gyenge testük reszketett és engem néztek.</p>
<p>Kiállottam a kunyhó elé és hallgatóztam. Nem, semmi zaj, aludt
minden. A levegő szinte világitott a fénylő rovaroktól, milliónyi
zizegő szárnytól. Ott, az erdőszélen kicsiny virágok bólongattak. A
hanga virágzott és <span class="pagenum"><a name="Page_41" id=
"Page_41">-41-</a></span> én szeretem ezt a kicsiny virágot. Hála
néked isten minden kicsiny hangavirágért, amit valaha láttam,
olyanok voltak, mint lábam elé szórt parányi rózsák és én sirtam
annyira szerettem őket. A közelben valahol vadrózsák is voltak; nem
láttam őket, de éreztem az illatukat.</p>
<p>Ám most, az éj óráiban az erdőben hirtelen nagy, fehér virágok
fejlődtek, kelyhük kitartón állt és lélegzettek. Szőrős éjjeli
pillék dörzsölődtek leveleikhez és reszketésbe hozták az egész
növényt. Egyik virágtól a másikig mentem, részegek voltak, igen
részegek a virágok és én láttam, mint részegednek meg.</p>
<p>Könnyü lépések, egy ember lélegzetvétele és egy kedves jó
estét.</p>
<p>Feleltem neki, a földre vetettem magam, átkaroltam a két térdét
és simogattam a ruháját.</p>
<p>– Jó estét Edvarda! – mondottam még egyszer és kimerült voltam a
boldogságtól.</p>
<p>– Mennyire szeretsz engem! – susogta.</p>
<p>– Mennyire hálásnak kell lennem, válaszoltam. Te az enyém vagy
és a szivem egész nap csendesen fekszik bennem és rád gondol
folyton. Te vagy a világ legszebb lánya és én megcsókoltalak téged.
A gyönyörüségtől mindig kipirul az arcom, ha arra gondolok, hogy
megcsókoltalak téged.</p>
<p>– Miért szeretsz ennyire éppen ma este? – kérdezte.</p>
<p>Számtalan oka volt ennek, csak gondolni kellett rá, hogy
imádjam. Az a nézés a boltos, a homlokra ivelt szemöldök alól és az
a sötét, bájos bőr!</p>
<p>– Talán ne szeresselek! – mondtam. Itt járok köröskörül, és ha
nézek, arra gondolok, hogy te eleven, hogy te egészséges vagy.
Egyszer egy bálon volt egy fiatal hölgy, aki végigült minden
táncot, akit senki <span class="pagenum"><a name="Page_42" id=
"Page_42">-42-</a></span> nem vitt táncba. Nem ismertem őt, de
vonzott az arca és meghajtottam előtte magam. Nos? Nem, ő a fejét
rázta. Kisasszony nem táncol? – kérdeztem. Megfoghatja ön azt,
mondotta, apám hatalmas volt, erős, anyám tökéletes szépség és az
anyámat erőszakkal vette el az apám. És én – sánta lettem.</p>
<p>Edvarda rámnézett.</p>
<p>– Üljünk le! – mondotta.</p>
<p>Leültünk.</p>
<p>– Tudod, mit mond a barátnőm rólad? – kezdette. Azt mondja, hogy
olyan a szemed, mint valami fejedelmi állaté és azt mondja,
megőrjited, ha ránézel. Azt mondja, ugy hat a szemed rá, mintha
megérintenéd.</p>
<p>Hogy ezt hallottam, önző öröm futott rajtam végig; nem magamért,
de Edvarda kedvéért, azt gondoltam: csak egy valaki van, aki
érdekel engem, vajjon mit mond ő a tekintetemről?</p>
<p>De azt kérdeztem:</p>
<p>– Ki az a barátnőd?!</p>
<p>– Azt nem mondom el, – felelte. – Ám egyike volt azoknak, akik
velünk voltak a száritóhelyen.</p>
<p>– Ugy, ugy! – mondottam.</p>
<p>Azután más dolgokról beszélgettünk.</p>
<p>– Apám nemsokára Oroszországba utazik, – mondotta – és akkor
ünnepet rendezünk. Voltál a kék dombon már? Két kosár bort viszünk
magunkkal; a hölgyek is eljönnek a paplakból; apa már átadta a
bort. Ugy-e, többé nem nézel ugy a barátnőimre? Nem, ugy-e?! Mert
különben nem hivlak meg.</p>
<p>És minden további beszéd nélkül karjaimba vetette magát,
rámnézett, belemeredt az arcomba és hallottam a lélegzését.
Tekintete fekete volt, fekete egészen. <span class=
"pagenum"><a name="Page_43" id="Page_43">-43-</a></span></p>
<h3>XIV.</h3>
<p>Megrészegitett az öröm. Kilőttem a puskám és a feledhetetlen
echó felelgetett hegyről-hegyre, a dörrenés átszállt a tengeren és
beleütődött egy elaludt kormányos fülébe. Tulajdonképen minek is
örvendtem én? Egy gondolatnak, ami agyamba szállt, egy emléknek,
egy hangnak az erdőben, egy embernek. Rágondoltam, lehunytam a
szemem, némán álltam az ut közepén és rágondoltam; a perceket
számoltam.</p>
<p>Most szomjas vagyok és iszom a patakból; most száz lépést
számolok előre; most már késő van, – gondolom.</p>
<p>Közbejött valami talán? Egy hónap mult el és egy hónap nem
hosszu idő: semmi nem jöhetett közbe, Isten tudja, hogy volt ez a
hónap. Ám az éjszakák hosszuak voltak néha és ha vártam, az idő
megkurtitására, azt találtam ki, hogy bemeritettem sapkám a vizbe
és lestem, amig megszáradt.</p>
<p>Éjszakákban számitottam az időt. Néha eljött az éjszaka, Edvarda
elmaradt, megesett, hogy két éjjel sem jelentkezett. Két éjszaka!
Nem történt semmi, de ugy éreztem, hogy szerencsém áthaladt a
zeniten.</p>
<p>És nem igy volt?</p>
<p>– Hallod, Edvarda, hogy milyen nyugtalan ma éjjel az erdő?
Szakadatlanul mozog a föld belseje és reszketnek a nagy falevelek.
Talán készül valami; de nem, nem erről akartam beszélni. Fönt a
csucson madarat hallok énekelni, cinke csupán; de már második
éjszaka ugyanazon a helyen ül és csábit, csalogat. Hallod a
sajátságos zajt?</p>
<p>– Igen, hallom, de miért kérded? <span class="pagenum"><a name=
"Page_44" id="Page_44">-44-</a></span></p>
<p>– Oh, semmiért. Már ott ül két éjszaka. Csak mondani akartam…
Köszönöm, köszönöm, hogy eljöttél ma este. Szerelmem. Itt ültem és
vártalak ma estére vagy holnap estére és örvendtem, amikor
jöttél.</p>
<p>– Én is ébren voltam. Rád gondoltam; összegyüjtöttem és
megőriztem a cserepeit annak a pohárnak, amit egyszer összetörtél;
emlékszel még? Apám ma éjszaka utazott el; megkell bocsátanod a
kimaradásom; annyi csomagolni valóm volt és emlékeztetni kellett őt
némely dologra. Tudtam, hogy itt vagy az erdőben és vársz reám,
tudtam és én csomagoltam és sirtam.</p>
<p>De hiszen két éjszaka mult el, gondoltam, mit csinált az első
éjszakán? És a szeme miért nem ragyog ugy, mint máskor?</p>
<p>Egy óra mult el. Fönn a csucson hallgatott a cinke. Az erdő
halott volt. Nem, nem történt semmi, minden ugy van, mint régen
volt, kezét adta jó éjt kivánásul és szerelmesen nézett rám.</p>
<p>– Holnap? – mondtam.</p>
<p>– Nem, holnap nem.</p>
<p>Nem kérdeztem miért.</p>
<p>– Holnap van az ünnepünk, – mondta nevetve. – Meglepetést
akartam szerezni neked, ám te olyan kétségbeesett arcot vágtál,
hogy kénytelen voltam már most elmondani neked. Levélben
invitáltalak.</p>
<p>A szivem kimondhatatlan módon megkönnyebbedett. Megindult és
intett bucsuzásul.</p>
<p>– Még egyet, – mondtam és még ugyanazon a helyen állottam.</p>
<p>– Mennyi ideje annak, hogy összegyüjtötted és félretetted a
cserepeket?</p>
<p>– Mennyi ideje?</p>
<p>– Igen, lehet egy hete már? Két hete? <span class=
"pagenum"><a name="Page_45" id="Page_45">-45-</a></span></p>
<p>– Igen, lehet, hogy két hete már. Azonban miért kérded? Nem, én
megmondom az igazat néked, tegnap történt.</p>
<p>Tegnap tette tehát! Tehát tegnap gondolt először reám? Nos,
rendben volt minden.</p>
<h3>XV.</h3>
<p>A két csónak a vizen himbálózott és mi beszállottunk és
csevegtünk. A kék dombok a szigeteken tul feküdtek és igy
meglehetősen hosszu időt vett igénybe odáig evezni; közben azzal
mulattunk, hogy átkiáltoztunk egyik csónakról a másikra. A doktor
világos ruhában volt, épen olyanban, mint a hölgyek; még soha nem
láttam ennyire mulattatónak; csevegett folyton, nem volt csendes
hallgató többet. Rám olyan hatással volt, mintha ivott volna
keveset és innen a jókedve. Amikor kikötöttünk, egy pillanatra
magára irányitotta a figyelmet és néhány szóval üdvözölte a
társaságot. Azt gondoltam: No, nézd csak, Edvarda gazdának nevezte
ki!</p>
<p>Legnagyobb szeretetreméltósággal forgolódott a hölgyek körül.
Edvardával szemben udvarias, barátságos volt, sokszor atyai szinte,
sőt néha pedáns, oktató. Valami időpontról beszélt Edvarda és azt
mondta: »én harmincnyolcban születtem« és a dokor megkérdezte:
ezernyolcszázharmincnyolcat gondol bizonyára? Ha mondottam valamit,
udvariasan, figyelmesen meghallgatott és nem nézett el
fölöttem.</p>
<p>Fiatal hölgy lépett mellém és üdvözölt engem. Nem ismertem meg,
nem tudtam emlékezni rá és néhány csodálkozó szót mormogtam, ami
fölött nevetett. A bérlő egyik leánya volt; együtt voltam vele a
halszáritónál és ő volt az, akit meghivtam a kunyhómba.
Beszélgettünk egy darabig. <span class="pagenum"><a name="Page_46"
id="Page_46">-46-</a></span></p>
<p>Egy, vagy talán két óra mult. Unatkoztam és közönyösen ittam a
bort, amit a poharamba töltöttek, elvegyültem a társaságba és
csevegtem mindenkivel. Ám néha ügyetlenségeket követtem el,
bizonytalan területen mozogtam és abban a pillanatban, amelyben
megtiszteltek vele, nem tudtam, hogy miként válaszoljak az az
előzékenységre; megesett, hogy minden összefüggés nélkül beszéltem,
vagy hogy perceken át némán maradtam és mindez kinzott engem.
Tulfelől, az asztalnak használt kő mellett ült a doktor és hevesen
gesztikulált.</p>
<p>Lélek! Mi a lélek tulajdonképen! – mondta. A bérlő leánya
szabadgondolkodással vádolta őt; nos jó, tehát az ember ne legyen
szabadgondolkodó? Az ember ugy képzeli el a poklot, mint valami
házat a föld alatt, az ördögöt pedig hivatalfőnöknek képzeli, – nem
felség az. A fogadalmi templom oltárképéről beszélt: egy egy
krisztus-alak, néhány zsidó, néhány zsidónő, azután vér, ami borrá
változik; jó. Ám Krisztus feje körül glória fénylik. Mi az a
glória? Sárga karika, amit három rúd erősit a hajra.</p>
<p>Két hölgy szörnyüködve csapta össze a kezét, de a doktor tudott
segiteni magán és tréfásan folytatta:</p>
<p>– Nem igaz, ez borzalmasan hangzik? Elismerem. Ám ha az ember
nyolcszor-tizszer hallja ezt és azután gondolkodik is egy kissé
felette, akkor másként áll a dolog. Szabad a megtiszteltetést
kérnem, hogy koccinthassak a hölgyekkel?</p>
<p>Letérdelt a két hölgy előtt, ám sapkáját nem tette le maga elé a
földre, hanem a balkezében fogva, magasan a feje fölött forgatta és
hátrahajtott nyakkal üritette ki a poharat. Nagy biztossága engem
is elragadott és bizonyára ittam volna az egészségére, ha akkorra
nem üritette volna ki a poharát. <span class="pagenum"><a name=
"Page_47" id="Page_47">-47-</a></span></p>
<p>Edvarda szemei mindig rajta függtek. Én melléje álltam és azt
mondtam neki:</p>
<p>– Játszunk ma is »özvegy«-et?</p>
<p>Könnyedén megrázkódott és kinyujtotta a testét.</p>
<p>– Ne felejtsd, hogy itt nem tegezhetjük egymást! – susogta.</p>
<p>És nem is szólitottam »te«-nek. Eltávoztam tőle.</p>
<p>Megint elmult egy óra; tulságosan hosszu volt ez a nap; régen
hazamentem volna már, ha lett volna egy harmadik csónak is! Asopus
megláncoltan feküdt a kunyhóban és talán rám gondol. Edvarda
gondolatai messzi kalandoztak tőlem; arról beszélt, hogy milyen
gyönyörüség messzi tájakra utazni; arca egészen forró lett és
rosszul is beszélt!</p>
<p>– Senki nem lehet jobban szerencsés, mint én, azon a napon…</p>
<p>– Jobban szerencsés! – mondta a doktor.</p>
<p>– Hogyan? – kérdezte.</p>
<p>– Jobban szerencsés!</p>
<p>– Ezt nem értem!</p>
<p>– Ön azt mondta: jobban szerencsés, tovább semmi.</p>
<p>– Ezt mondtam. Bocsánatot kérek. Senki nem lehet szerencsésebb,
mint én, azon a napon, amelyiken a hajó fedélzetén állok. Néha
olyan helyekre vágyódom, amelyeknek még a nevét sem tudom.</p>
<p>Ő elvágyódott innen, ő tehát nem törődött velem. Láttam az
arcán, hogy végleg elfeledett engem. Nos, erről nem volt mit
beszélni: de hogy az arcán is láttam! És a percek olyan kinos
lassusággal teltek. Többektől megkérdeztem, hogy ne eveznénk-e
haza? Késő van, – mondtam, – és Asopus megláncoltan fekszik a
kunyhóban. Ám senki nem készült haza.</p>
<p>Harmadszor is odamentem a bérlő leányához; azt gondoltam, hogy ő
mondta: olyan a szemem, mint valami hatalmas állaté. <span class=
"pagenum"><a name="Page_48" id="Page_48">-48-</a></span></p>
<p>Koccintottunk; pillái folyton megrebbentek, soha nem maradt
nyugton, de változatlanul nézett rám.</p>
<p>– Nem gondolja, kisasszony – kezdtem – hogy ezen a tájon
hasonlitanak az emberek az itteni rövid nyárhoz? Gyorsak ők is és
elragadóak ők is.</p>
<p>Hangosan beszéltem, igen hangosan beszéltem és szándékosan
tettem ezt. Tovább is hangosan beszéltem és megkértem a
kisasszonyt, hogy látogasson meg engem és nézze meg a kunyhóm,
»Isten megjutalmazza érte« – mondtam nagy szükségemben és már arra
gondoltam, hogy majd csak találok valamit, amivel megajándékozom,
ha eljön; talán nincs semmi más a tulajdonomban, csak a lőporos
szaru, gondoltam.</p>
<p>És a kisasszony megigérte, hogy eljön.</p>
<p>Edvarda elforditotta az arcát, és nem bánta, akármennyit
beszéltem. Különben mindent hallott, amit közöttünk beszéltek és
közbe-közbe ő is mondott egy-két szót. A doktor a tenyerükből
jósolt a kisasszonyoknak és szabadjára engedte a nyelvét; az ő keze
is finom volt és kicsiny, egyik ujján gyürü csillogott.
Boldogtalannak éreztem magam és kis időre félreültem egy kőre. Késő
délutánra járt már. Itt ülök egészen egyedül, gondoltam és az
egyetlen személy, aki elmozdithatna innen, nem törődik velem.
Egyébként ez is közönyös volt reám.</p>
<p>Az elhagyottság végtelen érzése hatalmasodott el rajtam. A
mögöttem ülők beszélgetése belecsengett a fülembe, és hallottam,
hogy Edvarda kacag: e kacajra hirtelen fölállottam és odamentem a
társasághoz. Fölindulásom át meg átjárta a testem.</p>
<p>– Csak egy pillanatra, – mondtam. – Ahogy magamban ültem,
eszembe jutott, hogy ön talán szivesen megnézné a légyszelencém.
Elővettem a légyszelencém. Bocsássanak meg, hogy korábban nem
gondoltam <span class="pagenum"><a name="Page_49" id=
"Page_49">-49-</a></span> erre. Nem lenne olyan szives átnézni,
nagy örömet szerezne nekem, mindegyiket meg kell néznie; vörös és
zöld legyek. Amig beszéltem, kezemben tartottam a sapkám. Magam is
rájöttem, hogy helytelenül cselekedtem, amikor leemeltem a sapkám
és azért megint a fejembe csaptam.</p>
<p>Egy ideig mély csend volt és senki sem nyult a légyszelence
után. Végre a doktor kérte és udvariasan mondta:</p>
<p>– Köszönöm, igen, engedje meg, hogy megnézzük a legyeket.
Előttem mindig rejtély volt, hogy miként illesztik össze
ezeket.</p>
<p>– Én magam illesztem össze őket, – mondtam és eláradt bennem az
iránta való hálaérzés. Rögtön magyarázgatni kezdtem, hogy milyen az
eljárása. Olyan egyszerü: a tollat meg a horgot vásároltam; nem
voltak jól készitettek, de azért alkalmasak a magam használatára.
Az ember kész legyeket is kap és azok nagyon csinosak.</p>
<p>Edvarda közönyösen nézett rám, azután a szelencére vetett egy
pillantást és tovább beszélgetett a barátnőivel.</p>
<p>– Itt van az anyag is hozzá, – mondta a doktor. – Nézze csak
ezeket a szép tollakat.</p>
<p>Edvarda föltekintett.</p>
<p>– A zöldek csakugyan szépek, – mondta. Mutassa, doktor.</p>
<p>– Tartsa meg, kérem, – kiáltottam. – Igen, tartsa meg, én kérem
rá, két zöld madártoll az. Tegye meg a kedvemért, az emlék.</p>
<p>Ő az orvosra nézett és azt mondta:</p>
<p>– Ezek zöldek és aranylók is, amint épen a nap felé tartják.
Köszönöm, ha nékem akarja adni.</p>
<p>– Igen, önnek akarom adni, mondtam. <span class=
"pagenum"><a name="Page_50" id="Page_50">-50-</a></span></p>
<p>Magához vette a tollakat.</p>
<p>Nemsokára a doktor visszaadta a szelencét és megköszönte.
Fölemelkedett és azt kérdezte, nem volna-e ideje hazatérésre
gondolni.</p>
<p>Én feleltem:</p>
<p>– Igen, az isten nevére. Otthon egy kutyám van; igen, nézze
kérem, kutyám van nekem, barátom valósággal; fekszik és rámgondol
és ha én jövök, első lábait az ablakpárkányra teszi és ugy üdvözöl
engem. Oly szép volt ez a nap, este lesz mindjárt; evezzünk haza
hát. Köszönöm mindenkinek.</p>
<p>Távolról néztem, hogy Edvarda melyik csónakba száll és én
elhatároztam, hogy a másikba ülök. Egyszerre magához hivott.
Csodálkozva néztem rá. Odajött hozzám, a kezét nyujtotta és
engesztelőn mondotta:</p>
<p>– Köszönöm a tollakat… Egy csónakban megyünk, ugy-e?</p>
<p>– Ha kivánja! feleltem.</p>
<p>Beültünk a csónakba, ő mellém ült a kormány mellé és megérintett
a térdével. Ránéztem és egy pillanatra rámnézett ő is. Olyan jót
tett velem, amikor megérintett a térdével; már kárpótoltnak éreztem
magam a mai nap sok szenvedéséért és már örvendeni kezdtem, amikor
hirtelen megváltoztatta a helyét, hátat forditott nekem és a
doktorral kezdett beszélgetni. Teljes negyedórán át nem léteztem a
számára. Ekkor olyasmit tettem, amit igen megsajnáltam és amit nem
feledtem el ma sem. A cipő lecsuszott a lábáról én utána nyultam és
messzire behajitottam a tengerbe, afölött való örömömben, hogy
ilyen közel volt hozzám, vagy azért, hogy ilyen módon érvényesitsem
magam, vagy talán emlékeztetni őt, hogy létezem én is – én nem
tudom.</p>
<p>Az egész oly gyorsan történt, én nem gondoltam semmit, csak
megtettem. A hölgyek kiáltásban törtek ki. Magam <span class=
"pagenum"><a name="Page_51" id="Page_51">-51-</a></span> szinte
megbénultam afölött, amit tettem; ám mit használt ez? A dolog
megtörtént. A doktor jött segitségemre és kiáltott:
»Odakormányozni!« Odakormányoztunk és a kormányos abban a
pillanatban kapta ki a cipőt, ámikor elmerülni készült. Az ember
könyökén fölül vizes lett. Ekkor a két csónakból többszörös hurrá
zengett föl, mert kimentettük a cipőt.</p>
<p>Rémségesen lesujtott voltam és miközben zsebkendőmmel
száritgattam a cipőt, ugy éreztem, hogy arcom minden pillanatban
változtatja a szinét.</p>
<p>Edvarda némán vette el a cipőt és csak kis idő multán szólalt
meg:</p>
<p>– Ehhez hasonló még nem történt velem!</p>
<p>– Ugyebár? Nem! mondtam én is. Nevettem és azt szinleltem,
mintha ezt a kis heccet valami célból követtem volna el és mintha
még titkolnék valamit. Ám mi rejlhetett e mögött! A doktor most
kicsinylőn nézett rajtam végig.</p>
<p>Eltelt egy kis idő, a csónakok hazafelé közelegtek, a társaság
rossz hangulata tünőfélben volt, énekeltünk és közeledtünk a
kikötőhidhoz. Edvarda mondta:</p>
<p>– Tudják, hogy nem ittunk meg mindent és hogy még sok bor
maradt. A maradékból még második ünnepre is futja; később még egy
ünnepet tartunk; táncolni fogunk, bált rendezünk odahaza.</p>
<p>Mikor szárazra értünk bocsánatot kértem Edvardától.</p>
<p>– Mennyire vágyódom a kunyhóm után, mondtam később, milyen
gyötrelmes nap volt ez a mai.</p>
<p>– Gyötrelmes volt önre, hadnagy ur?</p>
<p>– Ugy gondolom, mondtam és félrefordultam, én megsértettem magát
és megsértettem – mindenkit. Én a vizbe hajitottam a maga
cipőjét!</p>
<p>– Igen, az tényleg csodálatos volt.</p>
<p>– Bocsásson meg érte! mondtam. <span class="pagenum"><a name=
"Page_52" id="Page_52">-52-</a></span></p>
<h3>XVI.</h3>
<p>Mi következhet rosszabb ezután? Elhatároztam, hogy minden
történendő ellenére is, megőrzöm a nyugalmam; isten a tanum erre.
Talán én voltam az, aki ráerőszakolta magát. Nem, nem, soha; én ott
állottam egy hétköznap az ut közepén és ő arra jött. Micsoda nyár
volt az, ott, északon! A cserebogár megunta a röpködést már és az
emberek egyre megmagyarázhatatlanabbaknak tüntek előttem, habár a
nap éjjel-nappal egyformán, mindig tisztán ragyogott. Hol merengett
a kék szem és mi gondolatok lehettek különös szemöldei alatt?
Egyébként ő is, a többi is, teljesen közömbös volt reám. Elővettem
horgászóvesszőm és halásztam két napon, négy napon át; éjjelenként
azonban nyitott szemmel feküdtem a kunyhóban…</p>
<p>– Edvarda, négy napja nem láttam magát!</p>
<p>– Négy napja? Ugy van! Hallja ön: sok dolgom volt. Jőjjön el és
meggyőződhet róla.</p>
<p>Bevezetett a terembe. Az asztalokat kivitték, a székek
köröskörül a falak mellé szorultak; minden tárgyat elmozditottak a
helyéről; a koronaégő, a kályha, a négy fal mindenfelé friss
hangával és az üzletből származó fekete szövettel fantasztikusan
diszitett volt; a zongora a sarokban állott.</p>
<p>Ezek a »bál« előkészületei voltak.</p>
<p>– Mint tetszik önnek? kérdezte.</p>
<p>– Csudálatos! feleltem.</p>
<p>Kimentünk a szobából.</p>
<p>Én mondtam:</p>
<p>– Mondja csak, Edvarda, mondja, hát teljesen, hát végleg
elfeledett engem?</p>
<p>– Nem értem önt! mondta csodálkozón. Nem látja hát, hogy mennyi
dolgom volt? Mehettem hát magához? <span class="pagenum"><a name=
"Page_53" id="Page_53">-53-</a></span></p>
<p>– Nem, mondtam, talán nem is jöhetett hozzám!</p>
<p>A sok virrasztástól fáradt, kimerült voltam, beszédem
semmitmondó, ösztönös volt és boldogtalan voltam egész napon
át.</p>
<p>– Nem, igy nem is jöhetett hozzám! Mit is akarok mondani;
egyszóval: valami változás mégis történt közöttünk, valami mégis
közénk állott. Igen, de a maga arcáról nem tudom leolvasni, hogy mi
az. Milyen csodálatos a maga homloka Edvarda! Most látom.</p>
<p>– De én nem feledtem el magát! kiáltott elvörösödve és karját a
kezem alá füzte.</p>
<p>– Nem, nem, maga talán nem is felejtett el engem, de akkor én
nem is tudom, hogy mit beszélek. Egy a kettőnk közül!</p>
<p>– Holnap meghivást kap. Önnek velem kell táncolni. Hogy fogunk
táncolni!</p>
<p>– Nem kisérne el egy darabon? kérdeztem.</p>
<p>– Most? Nem, nem tehetem, felelte. A doktor megérkezik mindjárt,
ő segit a rendezkedésben és még annyi a tennivalónk. Ugy? vagy
talán azt gondolja, hogy a szoba rendben van már? Nem, ne
higyje…</p>
<p>Három kocsi állt meg.</p>
<p>– Kocsin jön ma a doktor? kérdeztem.</p>
<p>– Igen, kocsit küldtem érte. Azt akartam…</p>
<p>– Igen, kimélni a beteg lábát! Igen! Most hagyja kérem, hogy
mehessek mielőbb. Jó napot doktor, jó napot…</p>
<p>– Örvendek, hogy viszontlátom. Mindig erős, mindig egészséges?
Remélem, megbocsát, hogy eltünök…</p>
<p>Künn, a lépcsőn megfordultam, mégegyszer. Edvarda az ablakban
állt és utánam nézett; a függönyt két kézzel huzta félre, hogy
jobban láthasson; arca töprengő volt. Valami nevetséges öröm szállt
rajtam végig, gyorsan távoztam a háztól, könnyü lépésekkel,
erőszakoltan <span class="pagenum"><a name="Page_54" id=
"Page_54">-54-</a></span> haragos szemmel és a puskát oly könnyedén
tartottam, akárha sétabot lett volna. Ha az enyém lesz, jó ember
leszek, gondoltam. Beértem az erdőbe és azt gondoltam: ha az enyém
lesz, fáradhatatlanabb leszek a szolgálatában, mint bárki más és ha
méltatlanul viselkedik is velem szemben és ha az jut eszébe, hogy
lehetetlent követel tőlem, megteszek mindent, amit birok, igen,
többet is annál, amit tudok és örvendeni fogok, ha az enyém lesz…
Elcsöndesedtem, letérdeltem és alázatosságtól, reménykedéstől
eltöltve hajlongtam egy fücsomó előtt, azután fölállottam
megint.</p>
<p>Végül teljesen biztos voltam a dolgomban. Az utóbbi időben való
megváltozott viselkedését a természetére kell visszavezetni; ő ott
állt az ablaknál és utánam nézett, ott állt és követett a szemével,
amig el nem tüntem; mit tehetne többet? Boldogságom teljesen
zavarodottá tett; éhes voltam és nem is éreztem azt.</p>
<p>Asopus előrefutott és egy pillahunyással később ugatásba kapott.
Fölnéztem; a kunyhó sarkának támaszkodottan egy fehérszemély állt,
feje körül fehér kendő; Éva volt, a kovács leánya.</p>
<p>– Jó napot Éva! kiáltottam.</p>
<p>A nagy, szürke kő mellett állt, arca vörös volt és szivta az
egyik ujját.</p>
<p>– Te vagy az Éva? Mi bajod? kérdeztem.</p>
<p>– Asopus megharapott! mondta és fáradtan hunyta be a szemét.</p>
<p>Megnéztem az ujját. Ő maga harapta meg. Sejtés futott az agyamon
át és megkérdeztem:</p>
<p>– Régóta itt állsz már?</p>
<p>– Nem, nem régen.</p>
<p>És anélkül, hogy egyikünk is szólt volna valamit még, megfogtam
a kezét és bevezettem a kunyhómba. <span class="pagenum"><a name=
"Page_55" id="Page_55">-55-</a></span></p>
<h3>XVII.</h3>
<p>Mint rendesen, a halászatról tértem meg; puskával és
vadásztáskával állitottam be a bálra, de azért a legjobb bőrruhám
vettem föl. Késő volt már, amikor Sirilundba érkeztem; hallottam,
hogy odabenn táncolnak már; nemsokára rá kiáltást hallottam: »Itt a
vadász, a hadnagy!« Néhány ifju körülfogott és ezek mindenáron a
vadászzsákmányt akarták látni: néhány tengeri madarat lőttem és
néhány lazacot fogtam. Edvarda mosolyogva üdvözölt, ő táncolt már
és az arca piros volt.</p>
<p>– Velem az első táncot! mondta.</p>
<p>És táncoltunk. Nem történt semmi szerencsétlenség; fejem
kóválygott ugyan, de nem éreztem. Nagy csizmáim meglehetős lármát
csaptak; a zajt hallottam magam is és elhatároztam, hogy nem
táncolok tovább; különben is karcolásokat vágtam a frissen
viaszkolt parkettbe. Mennyire örvendtem, hogy nagyobb bajt nem
okoztam.</p>
<p>Mack ur két segédje is jelen volt és komolyan, alaposan
táncoltak mindaketten, a doktor nagyban buzgólkodott minden turban.
Még négy fiatal ur is volt itt, az uraság, a pap és a kerületi
orvos fiai. Épen akkor érkezett egy idegen kereskedelmi utazó;
kellemes hangjával tünt ki és azzal, hogy taktusban dudolt a
zenével. Néha-néha a hölgyeket is fölváltotta a zongoránál.</p>
<p>Azt már nem tudom, hogy miként mult el az éj első része, de az
utolsó órákra emlékszem ma is, pontosan. A nap egész idő alatt
vörösen sütött a szobába és a tengeri madarak aludtak. Bort,
süteményt kaptunk, hangosan beszéltünk, énekeltünk és Edvarda
kacagva, vidáman csevegett szobáról-szobára. Ám hozzám miért nem
szólt egyetlen szót? Közeledtem hozzá és már amennyire tellett
<span class="pagenum"><a name="Page_56" id=
"Page_56">-56-</a></span> tőlem, minden szellemességem összeszedve,
valami ügyeset akartam mondani neki: fekete ruhája volt, talán még
a konfirmációs ruhája, mert szük volt és rövid, de táncközben
nagyszerüen illett neki és ezt akartam megmondani neki…</p>
<p>– Ez a fekete ruha… kezdtem.</p>
<p>Ám ő fölállott, belekarolt egyik barátnőjébe és tovább ment.
Többször is megkiséreltem. Jó, gondoltam, mit tegyek hát? Ám akkor
miért állott az ablakhoz és miért nézett szomorún utánam, amikor
elmentem?</p>
<p>Táncra kért valami hölgy. Edvarda a közelben ült és én hangosan
mondottam:</p>
<p>– Nem, mindjárt elmegyek!</p>
<p>Edvarda kérdőn nézett rám és megkérdett:</p>
<p>– Megy már? Óh, ugy-e, még nem megy?</p>
<p>Megborzongtam és fogam beleharaptam az ajkamba. Fölállottam.</p>
<p>– Amit most mondott, jelentősnek tünik előttem, kis Edvarda!
Komoran szóltam és néhány lépést tettem az ajtó felé.</p>
<p>A doktor utamba állt és Edvarda maga is felém sietett.</p>
<p>– Ne értsen félre, mondta melegen. Azt akarom mondani, hogy
remélhetőleg maga lesz az utolsó, aki elmegy a legutolsó. Azonkivül
egy óra csupán… Hallja kérem, tette hozzá ragyogó szemmel, ön egy
öttallérost adott a csónakos legényünknek, amiért kimentette a
vizből a cipőm. Ez igen nagy ár volt. Jóizüen nevetett és a többiek
felé fordult.</p>
<p>Tátott szájjal állottam, lefegyverezetten és zavarodottan.</p>
<p>– Ön szeret tréfálkozni, mondtam, én nem adtam semmiféle
öttallérost a csónakos legényüknek! <span class="pagenum"><a name=
"Page_57" id="Page_57">-57-</a></span></p>
<p>– Ugy! Hát nem adott neki? kinyitotta a konyhára szolgáló ajtót
és behivta a csónakos legényt. Jakab, emlékszel még az utolsó
kirándulásunkra? Te mentetted ki a cipőm a vizből! Ugy-e?</p>
<p>– Igen, mondta Jakab.</p>
<p>– Öt tallért kaptál, amiért kimentetted a cipőt?</p>
<p>– Igen. Ön adta…</p>
<p>– Jó. Most elmehetsz.</p>
<p>Mit akar ezzel a fogással? gondoltam? Meg akar szégyeniteni? Ez
nem sikerül: nem fogok pirulni a dolgon. Hangosan és érthetőn
mondtam:</p>
<p>– Ki kell jelentenem mindenki előtt, hogy ez itt vagy tévedés,
vagy hazugság. Eszembe se jutott, hogy öttallérost adjak az ő
cipője kimentéséért a csónakos legénynek. Talán kellett volna, hogy
megtegyem ezt, de idáig nem történt meg.</p>
<p>– Folytassuk a táncot, mondta összeráncolt homlokkal. Miért nem
táncolunk?</p>
<p>Ezért magyarázattal tartozik, állapitottam meg magamban és
ügyeltem az alkalomra, hogy kérdőre vonhassam őt. Egy mellékszobába
ment és én utána mentem.</p>
<p>– Üdv! mondtam és koccintani akartam vele.</p>
<p>– Üres a poharam! mondta kurtán.</p>
<p>– Azt hittem, hogy ez a pohara?!</p>
<p>– Nem, az nem az én poharam! mondta és szomszédjához hajolt.</p>
<p>– Akkor bocsásson meg! mondtam.</p>
<p>Ezt a kis jelenetet több vendég megfigyelte.</p>
<p>Szivem vadul dobogott; reszketve mondtam:</p>
<p>– Ön magyarázattal tartozik nekem…</p>
<p>Fölállott, megfogta a két kezem és elfogódottan mondta:
<span class="pagenum"><a name="Page_58" id=
"Page_58">-58-</a></span></p>
<p>– De nem ma, nem most. Oly rossz hangulatban vagyok. Istenem,
hogy már engem… De hiszen mi jó barátok voltunk!</p>
<p>Teljesen legyőzötten megfordultam és bementem a táncolók
közé.</p>
<p>Nemsokára Edvarda is bejött; a zongora mellé állt, a zongorán az
utazó játszott valami táncot; e pillanatban mély fájdalom ült az
arcán.</p>
<p>– Sohasem tanultam játszani, mondta és szomoru szemmel nézett
rám. Ha tanultam volna valaha.</p>
<p>Nem tudtam, mit feleljek, de a szivem megint feléje huzott és
megkérdeztem:</p>
<p>– Edvarda, miért lett olyan szomoru!? Ha tudná, mennyire
szenvedek miatta!</p>
<p>– Nem tudom, miért! mondta. Talán mindenért. Ha elmennének végre
ezek az emberek, egyik a másik után. Nem: maga nem. Ne felejtse el,
maga kell, hogy az utolsó legyen.</p>
<p>E szavakra ujból megélemedtem és láttam a világosságot, a nap
beragyogott a terembe. A pap leánya jött hozzám és kérdezősködni
kezdett, szerettem volna messzi-messzi futni és kurta feleleteket
adtam. Nem néztem rá, mert ő volt az, aki a szememről azt mondta,
hogy olyan, mint egy hatalmas állaté. Ekkor Edvardához fordult és
arról beszélt, hogy külföldön egyszer, Rigában azt hiszem, egy ur
követte az utcán.</p>
<p>– Utcáról-utcára futott utánam és nevetett rám folyton.</p>
<p>– Vak volt talán! tört ki belőlem, hogy tetszésére legyek
Edvardának és fölvontam a vállam.</p>
<p>A fiatal hölgy rögtön megértette goromba szavaimat és igy
felelt:</p>
<p>– Igen, csakugyan annak kellett lennie, annak, ha egy vén,
ráncos perszóna után futott. <span class="pagenum"><a name=
"Page_59" id="Page_59">-59-</a></span></p>
<p>Ám nem vivtam ki Edvarda háláját; barátnőjébe karolt és azzal
távozott; összesugtak és bólogattak a fejükkel. E pillahunyástól
kezdődőn végleg magamra hagytak.</p>
<p>Még egy óra mult el; a szirteken odakünn ébredezni kezdtek a
tengeri madarak; kiáltásuk behatolt hozzánk a nyitott ablakokon át.
Az öröm elárasztott valósággal, mikor meghallottam a madarak első
kiáltásait és elvágyódtam a szirtekre…</p>
<p>A doktor megint kitünő hangulatban volt és magára irányitott
minden figyelmet. A hölgyekre nem volt kellemetlen, hogy közelében
lehettek. Ez volna a riválisom? gondoltam és lenézőn gondoltam a
béna lábára, a szánalmas alakjára. Megint talált valami uj, tréfás
kiszólást, azt mondta: »kezet és halál!« és valahányszor ezt a
tréfás kiszólást mondotta, én hangosan fölkacagtam mindannyiszor.
Nagy fájdalmamban odáig tévedtem, hogy ami csak tehetségemtől
tellett, minden előnyt ráruháztam erre az emberre, akit
riválisomnak véltem. Hallottam, hogy a doktor itt volt, azután
amott volt, én fölkiáltottam: »Hallgassák csak, mit mond a doktor!«
és arra kényszeritettem magam, hogy hangosan kacagjak a furcsa
beszédmódján.</p>
<p>– Imádom a világot, mondta. Kézzel-lábbal kapaszkodom az életbe.
És ha meghalok egyszer, ugy remélem, hogy az örökkévalóságban az én
helyem Páris vagy London fölött lesz és igy azután folyton meg
folyton hallhatom a kánkán tombolását!</p>
<p>– Nagyszerü! kiáltottam és köhögtem a kacagástól, bár egy
csöppet sem voltam becsipett.</p>
<p>Ugy látszott, Edvarda épen ennyire elragadhatott.</p>
<p>Amikor a vendégek bucsuzkodni kezdtek, a kis mellékszobába
szöktem és türelmesen várakoztam. Egyik bucsuszó a másik után
hangzott el a lépcsőkön és hallottam azt is, amint a doktor
elbucsuzott. Nemsokára elhalt <span class="pagenum"><a name=
"Page_60" id="Page_60">-60-</a></span> minden beszéd. Amig vártam,
a szivem hevesen dobogott.</p>
<p>Edvarda bejött. Amikor meglátott, egy pillavillanásig
csudálkozón nézett, azután kacagón mondta:</p>
<p>– Ah, maga itt van? Igazán szép volt, hogy utolsónak maradt.
Halálosan fáradt vagyok!</p>
<p>Állva maradt.</p>
<p>Fölállottam én is és azt feleltem:</p>
<p>– Igen, most bizonyára pihenni kiván. Remélem, hogy a rossz
kedve elmult már. Az előbb olyan szomoru volt még és az annyira
fájt nekem.</p>
<p>– Majd elmulik, ha aludni megyek!</p>
<p>Nem volt mit mondanom, az ajtónak tartottam.</p>
<p>– Köszönetet mondok önnek a mai estéért, mondta és felém
nyujtotta a kezét. Amikor leakart kisérni a lépcsőkön,
megkiséreltem, hogy lebeszéljem erről.</p>
<p>– Nem szükséges, mondottam, ne fárassza magát, kitalálok egyedül
is.</p>
<p>Ám ő mégis kikisért. A folyosón állt és nyugodtan várt, amig
összekeresgéltem a sapkám, a fegyverem, a vadásztáskám. A sarokban
egy sétabot állt; jól láttam a botot, rámeredtem és megismertem, a
doktor botja volt. Amikor észrevette, hogy mire irányozom a szemem,
elpirult zavarában; látható volt az arcán, hogy kellemetlenül
érinti az eset és hogy az egészről nem tudott előre semmit. Talán
egy perc mulhatott el igy. Végül szinte megrázta a türelmetlenség
és reszketve mondotta:</p>
<p>– Az ön botja. Ne feledje el a botját.</p>
<p>És az én szemem előtt odanyujtotta nekem a doktor botját.</p>
<p>Ránéztem, még mindig kinálgatta a botot és reszketett a keze.
Hogy véget vessek a históriának, kivettem kezéből a botot és
visszaállitottam a sarokba. Azt mondtam: <span class=
"pagenum"><a name="Page_61" id="Page_61">-61-</a></span></p>
<p>– Ez a doktor botja. Nem tudom elképzelni, hogy sánta ember mint
feledkezhet meg a botjáról.</p>
<p>– Hallja maga, azzal az örökös, sánta emberével! kiáltott föl
elkeseredetten és közvetlenül elém lépett. Maga nem sántit,
semmiesetre sem sántit, de ha sántitana is, még akkor sem érhetné
fel őt. Igen!</p>
<p>Felelni akartam, de egy szó nem jutott eszembe hallgattam. Mély
meghajtással háttal mentem ki az ajtón és háttal mentem le a
lépcsőkön. Odakünn megállottam és előremeredtem egy pillanatra
mielőtt elmentem volna onnan.</p>
<p>Ugy, ugy, – gondoltam, ő tehát ott felejtette a botját; akkor
hát ezen az uton kell visszamennie érte. Hát nem akarta, hogy én
legyek az utolsó, aki elmegy a házból… Igen lassan haladtam előre,
azután megfordultam és le-föl kószáltam; végül megálltam az erdő
szélén. Talán félórai várakozás után megjelent végre a doktor, ő
látott engem és sebesen jött. Mielőtt szólhatott volna, megemeltem
a sapkám, hogy próbára tegyem. Ő is levette a kalapját. Egyenesen
feléje mentem és megszólitottam:</p>
<p>– Én nem köszöntöttem önt!</p>
<p>Hátralépett egy lépést és vizsgálni kezdett.</p>
<p>– Ön nem köszöntött?</p>
<p>– Nem! – mondtam én.</p>
<p>Szünet.</p>
<p>– Különben közömbös reám, hogy mit tett ön, – mondta
elhalványodottan. – A botomért megyek, amiről megfeledkeztem.</p>
<p>Ehhez nem volt mit szólanom, de más módon állottam boszut;
kinyujtottam előtte keresztbe a puskát és mintha kutya lett volna,
rákiáltottam:</p>
<p>– Ugorj! Hopplá!</p>
<p>Fütyültem és szememmel csalogattam az átugrásra. <span class=
"pagenum"><a name="Page_62" id="Page_62">-62-</a></span></p>
<p>Néhány másodpercig harcot vivott magával, arca kifejezése
folyton változott, fogait összeszoritotta és szemet a földre
szögezte. Hirtelen keményen rámnézett, könnyü mosoly futott át az
arcán és megszólitott:</p>
<p>– Miért teszi mindezt tulajdonképen?</p>
<p>Nem feleltem, de szavai hatással voltak rám.</p>
<p>Felém nyujtotta kezét és érzékenyült hangon mondotta:</p>
<p>– Valami baja van magának. Ha megmondaná mi az, talán…</p>
<p>A szégyen és a kétségeskedés hatalmasodott el rajtam; csöndes
szavai hatása alatt elvesztettem az önuralmam. Jóvá akartam tenni
mindent, karommal átfogtam őt és fölkiáltottam:</p>
<p>– Bocsássa meg ezt nekem, hallja-e! Mi bajom lehetne nekem?
Nálam rendben van minden, nincs szükségem az ön segitségére.
Edvardát keresi talán? Otthon találja. Ám siessen, mert különben
aludni tér mielőtt ön odaérne; olyan fáradt volt, én magam láttam.
Most azt mondom, amit a legjobbat tehetek önért; otthon találja,
menjen csak!</p>
<p>Megfordultam, elsiettem mellőle és hosszu lépésekkel befurtam
magam az erdőbe és azután sietve üzve magam, hazasiettem a
kunyhómba.</p>
<p>Egy ideig ugyanugy ültem a fapadon, ahogy hazaértem, a
vadásztáska vállamon és a fegyver kezemben. Különös gondolatok
születtek az agyamban. Miért is engedtem szabadon a doktort?! Most
boszantott, hogy átfogtam a karommal és hogy könnyes szemmel néztem
rá; bizonyára mulatni fog ezen, gondoltam, e pillanatban talán már
Edvarda oldalán ül és együtt mulatnak rajtam. Ő a folyosóra
állitotta a botját… Ha ráadásul sántitanék is, még akkor sem érném
föl a doktort, ezek saját szavai voltak… <span class=
"pagenum"><a name="Page_63" id="Page_63">-63-</a></span></p>
<p>A szoba közepére állottam, fölhuztam a puskám kakasát, a csövet
nekiirányoztam a ballábamnak és megnyomtam a ravaszt. A golyó
keresztüljárt a lábamon és belefuródott a padlóba. Asopus rövid,
megrettent ugatásban tört ki.</p>
<p>Rögtön rá kopogtak az ajtón.</p>
<p>A doktor volt.</p>
<p>– Bocsásson meg, ha zavarom, – kezdte. – Ön olyan hirtelen
távozott és én azt gondoltam, hogy nem ártana, ha csevegnénk egy
keveset. Lőporszagot érzek!</p>
<p>Teljesen bátortalan volt.</p>
<p>– Megtalálta Edvardát? A botját megkapta?</p>
<p>– A botot megtaláltam. Nem… Edvarda aludni tért már… De mi ez
itt??! De az isten szerelmére, hiszen ön vérzik?</p>
<p>– Nem, alig vérzem. El akartam tenni a puskám és akkor elsült;
nem tesz semmit. Az ördög vigye el hát köteles vagyok én itt ülni
és fölvilágositást adni önnek mindenről?… De ön megkapta a botját,
ugy-e?</p>
<p>Nyugtalanul nézett a szétroncsolt csizmámra és a vérre, amely
szertefolyt. Gyors mozdulattal félretette a botját és egy-kettő
megszabaditotta magát a kezyüiől.</p>
<p>– Üljön csendesen, – mondta – a csizmát le kell huzni. Tehát
igaz volt, ugy tünt nekem, hogy lövést hallottam.</p>
<h3>XVIII.</h3>
<p>Mennyire sajnáltam később ezt az esztelen lövést! Nem volt semmi
értelme, nem használt semmit, de néhány hétre ágyhoz kötött. A sok
boszuság és kellemetlenség ma is elevenen áll a szemem előtt; a
mosónőnek kellett mindennap bejárni hozzám, mellettem volt egész
<span class="pagenum"><a name="Page_64" id=
"Page_64">-64-</a></span> napon át, ő gondoskodott ennivalóról és ő
látta el a háztartásom. Több hét mult el igy. Valóban!</p>
<p>A doktor egy napon Edvardáról kezdett beszélni! Hallottam a
nevét, hallottam, mint él, mit csinál és mindennek nem volt semmi
jelentősége számomra, ugy hallgattam mindezt, mintha idegen, tőlem
teljesen távoleső dologról lett volna szó. Milyen könnyen felejt az
ember! – gondoltam csudálkozón.</p>
<p>– Na mit gondol tulajdonképen ön Edvardáról, ha már engem
kérdez? Becsületemre mondom, én hetek óta nem is gondoltam rá.
Várjon csak, ugy tünik nekem, mintha önök kettőjük között történt
volna valami; önök oly sokat voltak együtt és a csónakkiránduláson
ön volt a gazda. Ne tagadja, doktor, önök között volt valami
egyetértés. Nem, különben ne, az isten nevére, ne feleljen nékem;
ön nem tartozik számadással nekem és én nem azért kérdezek, hogy
halljak valamit; hagyjuk az egészet és beszéljünk más dolgokról
inkább, ha ugyanez tetszésére van önnek. Mikor állhatok talpra a
beteg lábammal?</p>
<p>Ülve maradtam és azon gondolkodtam, amit mondottam. Lelkem
mélyén vajjon miért féltem attól, hogy a doktor válaszolni találna?
Mi közöm Edvardához? Hiszen elfeledtem!</p>
<p>Később megint Edvardára terelődött a beszélgetés és én
félbeszakitottam a doktort; isten tudja, hogy mitől féltem.</p>
<p>– Miért szakit félbe? – kérdezte. – Hát egyáltalán nem tudja
elviselni, ha nevét az ajkamra veszem?</p>
<p>– Mondja hát, kérem – mondtam – mi az ön igazi véleménye
Edvardáról? Igen érdekel tudni ezt!</p>
<p>Gyanakodón nézett rám:</p>
<p>– Az igazi véleményem? <span class="pagenum"><a name="Page_65"
id="Page_65">-65-</a></span></p>
<p>– Talán uj dolgokat mondhatna nekem; ön talán meg is kérte őt és
ő bizonyosan »igen«-t mondott önnek. Gratulálhatok önnek? Nem? Eh,
az ördög hisz önnek! Hahahaha!</p>
<p>– Tehát ettől félt ön?</p>
<p>– Féltem? kedves doktor!</p>
<p>Szünet.</p>
<p>– Nem, én nem kértem meg őt, igy hát »igen«-t se mondhatott.
Talán ön tette ezt? Edvardát nem lehet megkérni; ő azt választja
magának, aki épen tetszik neki. Azt hiszi ön, hogy parasztleány ő?
Itt, északon megismerkedett vele, látta őt. Gyermek még, aki kevés
nevelést kapott és asszony emellett, igen szeszélyes asszony!
Hideg? Ettől nem kell tartania. Meleg? Jég! – én mondom önnek. Mi ő
hát? Kis tizenhat-tizenhétéves leány, nem igaz? Ám kisértse meg és
érvényesitse befolyását erre a kis leányra és meglátja majd, hogy
mint gunyolja minden erőlködését. Még az apja sem bir vele;
látszólag engedelmeskedik neki, de valójában mégis ő uralkodik.
Egyszer azt mondta, hogy az ön szeme olyan, mint valami hatalmas
állaté…</p>
<p>– Ön téved, másvalaki mondta azt, hogy a szemem olyan, mint
valami hatalmas állaté.</p>
<p>– Másvalaki? Ki más mondhatta?</p>
<p>– Azt nem tudom. Egyik barátnője. Nem, azt nem Edvarda mondotta.
Ám várjon csak – lehet, hogy mégis Edvarda mondotta.</p>
<p>– Ha ön rászól, ilyen és ilyen hatással van rá – ezt mondta. Ám
azt hiszi ön, hogy ezzel hajszálnyit is közelebb jut hozzá? Alig.
Nézzen csak rá; sohase kimélje a szemét; ám amint észreveszi, hogy
a szemével vizsgálja őt, rögtön megmondja: lám csak, itt áll ez az
ember, rámnéz és azt hiszi, hogy nyert játéka van. És egy
tekintettel, vagy egy büvös szóval tiz mértföld <span class=
"pagenum"><a name="Page_66" id="Page_66">-66-</a></span> távolságra
küldi önt. Azt hiszi, hogy nem ismerem őt. Mit gondol, mennyi idős
lehet?!</p>
<p>– Hiszen harmincnyolcban született!</p>
<p>– Hazugság. Félig tréfából kutatni kezdtem. Husz éves; különben
tizenötévesként is teljes bátorsággal szerepelhetne. Nem boldog
teremtés; sok keserü harc történik az ő kis fejecskéjében. Ha ő
fönáll a hegyen és kinéz a tengeren és ha száján ez a vonás látszik
és ha ezt a ráncot látni rajta, akkor boldogtalan ő, ám sokkal
büszkébb, sokkal nyakasabb, semhogy sirjon valaha. Azonkivül még
kalandos természetü, fantáziája hevesen müködik és ő valami
herceget vár. Mint is volt az a história azzal az öttallérossal,
amit önnek kellett volna odaajándékozni?</p>
<p>– Tréfa volt. Nem, az nem volt semmi…</p>
<p>– Nem annak is volt jelentősége. Egyszer hasonlót csinált velem
is. Egy éve már. Mi a postahajó födélzetén voltunk, benn voltunk a
kikötőben, hideg volt és esett az eső. A födélzeten egy anya ült a
gyermekével és didergett. Edvarda megkérdezte: Nem fázik? Igen, az
asszony fázott. Bizonyosan a kicsike is fázik? Igen, fázott a
kicsike is. Miért nem megy le hát a kajütbe? – kérdezte Edvarda. –
A jegyem csak fedélzetre érvényes! – mondta az asszony. Edvarda
rámnézett. – Az asszony jegye csak a fedélzetre érvényes! – mondta.
Mit tegyek hát? – mondtam ugy magamban, de elértettem Edvarda
pillantását. Nem vagyok gazdag ember, a magam erejéből lettem azzá,
aki vagyok és megszámolom a pénzt, mielőtt kiadnám. Továbbmentem
hát az asszony mellől és azt gondoltam: ha már fizetni kell az
asszonyért, hadd fizessen Edvarda, vagy az apja, nekik több a
pénzük, mint neked. És Edvarda valóban uj jegyet váltott az
asszonynak. Ilyen dolgokban nagylelkü ő, oh, a szive igen lágy, de
én láttam a szemén, <span class="pagenum"><a name="Page_67" id=
"Page_67">-67-</a></span> a nézésén, hogy azt várta, én váltsak
kajütöt az anyának és a kicsikének. Mi volt tovább? Az asszony
fölállott és megköszönte a segitséget. Edvarda rám mutatott: Ne
nekem köszönje, hanem annak az urnak, – mondta. Mit szól ehhez?
Eltürtem, hogy köszönetet mondjon az asszony nekem is, nem
felelhettem neki semmit és hagytam, menjen az utjára. Látja, ez egy
eset csupán, de többet is elbeszélhetnék. És ami a hajóslegény öt
tallérját illeti, bizonyos, hogy azt is ő adta neki. Ha ön tette
volna, bizonyosan a nyaka közé ugrik; előkelő urnak kellett volna
lennie, aki vidám szivvel kész az áldozatra egy kitaposott cipőért;
az illik bele az ő fantáziájába, ilyennek képzeli ő a maga emberét.
Mert ön nem tette meg, megtette ő és pedig a maga nevében. Ilyen ő:
esztelen és számitó egyszerre.</p>
<p>– Azt hiszi, hogy senki sem nyeri el őt?</p>
<p>– Szigoruan kell bánni vele! – felelte kitérőn a doktor. Nagyon
rosszul van, hogy mindenben szabad a keze, megtehet mindent, amire
kedve van és annyiszor diadalmaskodik, ahányszor épen jólesik neki.
Az emberek hódolnak előtte, nem mutatkoznak közönyösnek szemben
vele és mindig akad valaki, akin érvényesitheti hatalmát.
Megfigyelte ön, hogy miként bánok vele? Mint egy iskolás lánnyal;
fölügyelek rá, javitgatom a botlásait és mindig sarokba szoritom a
kérdéseimmel. Azt hiszi talán, hogy ő nem érti ezt? Óh, ő nyakas és
büszke és az én bánásmódom folyton sérti őt; ám ő sokkal büszkébb,
semhogy megmutatná, hogy megsértették. Ám igy kell bánni vele.
Amikor ön ideérkezett, már egy esztendeje ezzel a módszerrel bántam
vele, már hatottam is rá, sirni kezdett a boszuságtól és
gyötrődéstől és már kezdett megokosodni. Akkor <span class=
"pagenum"><a name="Page_68" id="Page_68">-68-</a></span> jött ön és
ön szétrombolt mindent. Igy van ez; az egyik hidegen bánik vele és
akkor jön valaki, aki térdre rogy előtte; ön után bizonyára egy
harmadik jön; ki tudja.</p>
<p>Ohó, gondoltam, a doktor meg akar boszulni valamit és azt
mondtam:</p>
<p>– Mondja most azt, doktor, miért vett annyi fáradtságot, hogy
mindezt közölje velem? Segitsek talán kordában tartani
Edvardát?</p>
<p>– Egyébként olyan forró ő, mint valami vulkán! – mondta a doktor
anélkül, hogy ügyelt volna a szavaimra. – Azt kérdezte, hogy senki
nem hódithatja meg őt? Óh, dehogy, miért ne? Ő hercegre vár, de az
nem jön, ujból meg ujból csalódás éri, magáról is azt hitte, hogy
herceg, bizonyosan azért, mert olyan a szeme, mint valami hatalmas
állaté, haha! Hallja, hadnagy ur, ön mindenesetre jól tette volna,
ha magával hozza az uniformisát. Annak lenne most jelentősége.
Miért ne hódithatná meg valaki őt? Én reszketni láttam valaki után
a kezét, akinek jönni kellene, aki magával vinné, elvinné és
uralkodna a testén, a lelkén. Igen. Ám annak messziről kell jönni
és egy napon, mint valami rendkivüli lénynek fölbukkanni itt. Ugy
tünik, hogy Mack ur expedicióra ment és valami rejlik az utazás
mögött. Egyszer már egy idegen ur kiséretében jött haza Mack ur egy
ilyen utazásból.</p>
<p>– Egy ur kisérte?</p>
<p>– Igen, de az az ur nem vált be, – kacagott fájdalmasan a
doktor. – Az én koromban volt az az ember; sántikált az is, épen,
mint én. Az nem a herceg volt.</p>
<p>– És hová utazott? – kérdeztem a doktort és erősen a szeme közé
néztem. <span class="pagenum"><a name="Page_69" id=
"Page_69">-69-</a></span></p>
<p>– Hová utazott? Innen? Azt nem tudom, – felelte zavarodottan. –
No, meglehetősen soká untattuk egymást. Egy hét multán pompásan
szaladgálhat az erdőben. A viszontlátásra.</p>
<h3>XIX.</h3>
<p>Női hangot hallottam a kunyhóm előtt, a vér fejembe szökött:
Edvarda hangja volt.</p>
<p>– Glahn, Glahn, beteg? – Azt hallottam.</p>
<p>Mosónőm az ajtóból válaszolt:</p>
<p>– Óh, csaknem egészséges már.</p>
<p>Ez a »Glahn, Glahn« keresztüljárta a velőm, a csontjaim; kétszer
mondotta a nevem; megreszkettetett ez és az ő hangja is csengő, de
megindult volt.</p>
<p>Kopogás nélkül nyitott be az ajtómon, belépett és hosszan nézett
rám. Egészen olyan volt, mint a régi napokban; a sokszor szinezett
bluza volt rajta és a kötényét mélyebbre huzta, hogy hosszabbnak
tünjön a dereka. Egyszerre láttam mindezt és a szeme, a barna arca,
a homlokára magasan ivelt szemöldöke, igen nagy hatással volt reám
és zavarodottá tett teljesen. Én megcsókoltam őt, gondoltam.
Fölálltam és állva maradtam.</p>
<p>– Ön föláll, ön állva marad? – mondta. Üljön le kérem, a maga
lába rossz, hiszen meglőtte. Jó isten, de hogy történt az? Csak
most értesültem róla! Egész idő alatt azon töprengtem, hol marad
Glahn, miért nem jön. Nem tudtam semmiről. Ő meglőtte magát, ez
néhány hét előtt történt és én az egészről nem tudtam meg semmit.
Hogy van mostan? Igen sápadt mostan, alig ismerek magára. És a
lába? Sánta marad? A doktor azt mondja, hogy nem lesz sánta,
köszönetet mondok istennek érte. Remélem megbocsájt, hogy minden
bejelentés <span class="pagenum"><a name="Page_70" id=
"Page_70">-70-</a></span> nélkül törtem magára; inkább futottam,
mint jártam…</p>
<p>Rámhajolt, közel volt hozzám és lehelletét az arcomon éreztem,
utánanyultam a kezemmel. Ekkor följebb emelkedett. A szeme könnyes
volt még.</p>
<p>– Ugy történt, – motyogtam – a puskát a sarokba akartam
állitani, forditva tartottam, a cső nyilását lefelé; ekkor
egyszerre lövést hallottam. Véletlenség volt.</p>
<p>– Véletlenség? – elgondolkodott és bólintott a fejével. – Hadd
lássam csak, a ballába. De miért épen a bal? Igen… véletlen
volt.</p>
<p>– Igen, tiszta véletlen – vágtam közbe. – Honnan tudhatnám, hogy
miért épen a bal? Maga is láthatja; igy tartottam a puskát, a jobb
lábam tehát nem is sebesülhetett meg. Tényleg, cseppet sem volt
kellemes.</p>
<p>Elgondolkodottan nézett rám.</p>
<p>– Nos, ön tehát a javulás utján van. – Mialatt ezt mondta,
szétnézett a kunyhóban. – És enni-innivalót miért nem tőlünk
hozatott? Miből élt tulajdonképen?</p>
<p>Még néhány percig beszélgettünk, azután megkérdeztem:</p>
<p>– Amikor bejött, megindult volt az arca, a szeme ragyogott és
kezet adott nekem. A szeme most közönyös lett, tévedek talán?</p>
<p>Szünet.</p>
<p>– Az ember mindig nem lehet egyforma.</p>
<p>– Most az egyszer mondja csak – szóltam – mit tettem mostan, mit
tettem, ami rosszul esett magának? A jövőre utmutatóul szolgálhat
ez nekem.</p>
<p>Kinézett az ablakon, elnézett a távol horizont felé, ott állott,
oly álmodozón nézett maga elé, én mögötte állottam és ő válaszolt,
anélkül, hogy hátrafordult volna: <span class="pagenum"><a name=
"Page_71" id="Page_71">-71-</a></span></p>
<p>– Semmit, Glahn! Az embernek gondjai vannak néha. Haragos most
ön? Ne feledje el, némelyek keveset adnak és ez sok az ön számára,
mások mindent önnek ajándékoznak és ez nincs semmi hatással önre;
ki adott többet tehát? Ön rosszkedvü lett a betegsége alatt.
Tulajdonképen mint is történt, hogy mi most erről beszélgetünk. Rám
nézett hirtelen, az öröm festette meg arcát és ezt mondta: Ám ön
egészséges lesz nemsokára. A viszontlátásra tehát!</p>
<p>Kezet nyujtott.</p>
<p>Ekkor az jutott eszembe, hogy nem fogadom el a kezét.
Fölemelkedtem, kezem keresztbe fontam és meghajoltam mélyen; igy
akartam megköszönni az ő szeretetreméltó látogatását.</p>
<p>– Bocsásson meg, hogy nem kisérhetem el.</p>
<p>Amikor elment, leültem ujból és elgondolkodtam a történteken.
Levelet irtam és azt követeltem, hogy rögtön küldjék utánam az
uniformisom.</p>
<h3>XX.</h3>
<p>Első nap az erdőben.</p>
<p>Eleven, boldog voltam; közel jött hozzám minden állat és
megnézett valamennyi. A falombokon bogarak ültek és némelyik
lebukott az utra. Üdv néktek! – gondoltam. Az erdő hangulata
magával ragadta a fantáziámat; sirtam az örömtől és lényem szinte
föloszlott a hálaadásban. Te otthonom, te jóságos erdő, isten
csendje te, igaz szivemből mondom… Szünetet tartottam, elfordultam
minden irányba és sirva neveztem nevükön a madarakat, a fákat, a
köveket, a füveket, a hangyákat. A másik irányba néztem és
üdvözöltem ezeket ugyane sorrendben. Felnéztem a hegyekre és mintha
csak hivásra válaszoltam volna, ugy gondoltam: <span class=
"pagenum"><a name="Page_72" id="Page_72">-72-</a></span> Igen,
jövök már! Magasan odafönn fészkelt a törpesólyom és én tudtam,
merre van a fészke. Ám amikor a keringelő törpesólyomra gondoltam,
messze-messze dolgok felé szállt a fantáziám.</p>
<p>Déltájban kicsónakáztam, és a kikötőn tul, kis szigeten
szállottam partra. Sok lilaszinü virág volt itt, magas szárakon és
a szárak térdemet verdesték. Csudálatos növények, málnabokrok
között tapostam; a fü durva, érdes volt, állatot nem láttam semerre
és talán ember se volt e szigeten. A tenger szeliden verődött a
sziget partjaihoz és a vizpára ködbe burkolt valósággal; messziről
– messziről hangosan kiáltozott a sok parti madár. A tenger ugy
fogott körül minden oldalról, akár az ölelés, áldott legyen az
élet, a föld és az ég, áldottak legyenek az ellenségeim, ebben az
órában alázatos akarok lenni a legádázabb ellenségem iránt is és
meg akarom áldani a saruja szijját…</p>
<p>Hangos ének szállt felém Mack ur bárkái egyikéről és a lelkem
napfénnyel telt meg az ismerős hang hallásán. A kikötőhidhoz
eveztem, elhaladtam a halászkunyhók előtt és hazamentem az
otthonomba. A nap lement, megvacsoráztam, a vacsorám megosztottam
Asopussal és elindultam az erdőbe. Szelid szellő csapódott
nesztelen az arcomnak. Áldott légy, mondottam a szellőnek, áldott
légy, mert arcomnak szállasz és hálaadásként meghajol előtted
ereimben a vér. Asopus térdemre tette az egyik lábát.</p>
<p>Fáradtság hatalmasodott el rajtam és elaludtam.</p>
<p>Ging-galang. Harang-szó? Néhány mértföldnyire a tengerben egy
hegy állott. Két imát mondottam, egyet Asopusért, egyet magamért és
megindultunk a hegyre. A kapu becsukódott mögöttünk, lökés rázott
meg és fölébredtem.</p>
<p>Lángolón vörös ég, a nap fejem fölött állt és <span class=
"pagenum"><a name="Page_73" id="Page_73">-73-</a></span> a szemem
kápráztatta, és az ég és a horizont lázongott a világosságban.
Asopus és én árnyékban haladtunk. Csend mindenfelé. Nem, mi nem
alszunk tovább, mondtam Asopusnak, vadászni indulunk, a nap vörösen
süt le ránk és mi nem megyünk a tenger közepén álló hegyre…
Csudálatos hangulatok éledtek életre bennem és fejembe szállott a
vér. Kimerülten és fáradtan még, azt éreztem, hogy megcsókol
valaki, ajkamon éreztem a csókot. Körülnéztem, nem láttam senkit.
Iselin! – mondottam. A fü zizegett, lomb is lehetett, amely
lehullott a fáról, de lépés is lehetett. Sóhaj szállt át az erdőn;
ez Iselin lélekzetvétele volt talán, gondoltam. Ezekben az erdőkben
kóborolt Iselin és itt hallgatta meg a sárgacsizmás, zöld
hajtókásvadász esdeklését. Künn, két mértföldnyire innen, a
kastélyában ül ő, az ablakban ül négy emberöltő óta már és
hallgatja, hogy az erdőkben köröskörül mint zengenek a kürtök.
Rénszarvasok, farkasok, medvék voltak itt és sok-sok vadász; ezek
látták felnőni őt és a legdélcegebb közülök érte epedett. Egy látta
a szemét, másik hallotta a hangját; ám egy éjjel fölkelt egy
álmatlan legény, furót vitt magával, a furóval megfurta kamrája
ajtaját és meglátta az ő teste selymét. Mikor ő tizenkét éves lett,
eljött Dundas. Dundas skót volt, halakkal kereskedett, a tengeren
sok hajója járt és egy fia is volt. Mikor Iselin tizenhat éves
lett, akkor nézte meg először az ifju Dundast. Ez volt az első
szerelme…</p>
<p>Ilyen csudálatos hangulatok szállottak testemen át és miközben
ott ültem, oly nehéz lett a fejem; lehunytam a szemem és megint
éreztem Iselin csókját. Iselin, te itt vagy, te az élet szeretője,
itt vagy és fa mögé állitottad Dideriket?… És mindig nehezebb és
mindig nehezebb lett a fejem és ringtam az álom hullámain.
<span class="pagenum"><a name="Page_74" id=
"Page_74">-74-</a></span></p>
<p>Hallo! Halló! Egy hang beszélt, mintha uj érzék énekelt volna a
véremben; Iselin hangja ez.</p>
<p>Aludj, aludj. Mig alszol, beszélni akarok veled a szerelmemről,
beszélni akarok az első éjszakámról. Emlékszem még, elfeledtem
bezárni az ajtóm; tizenhat éves voltam, tavasz volt és szelid
szellők jártak; akkor jött Dundas. Olyan volt, mint egy szarvas,
oly büszkén jött. Vadászat előtt találkoztam vele, huszonöt éves
volt akkor és messzi utról jött; oldalam mellett ődöngött a kertben
és mikor megérintett a karjával, szeretni kezdtem őt. Két lázvörös
folt támadt a homlokán és én szerettem volna megcsókolni ezt a két
foltot.</p>
<p>Este, vadászat után, elmentem, körülnéztem a kertben és attól
féltem, hogy nem találkozom véle többet. Csendesen magam elé
susogtam a nevét és attól féltem, hogy meghallja ő. Ekkor
előbukkant a bokrok közül és azt sugta: Ma éjjel! Egy óra után!
Azután eltünt.</p>
<p>Ma éjjel. Egy óra után. Mit akart mondani ezzel? – gondoltam.
Nem értettem. Azt akarta mondani talán, hogy ma éjjel, egy óra után
elutazik? De mit érdekel az engem, hogy utazik-e ő?</p>
<p>Ekkor történt, hogy elfeledtem bezárni az ajtóm…</p>
<p>Egy órát ütött és belépett ő.</p>
<p>– Nem volt bezárva az ajtóm? – kérdeztem.</p>
<p>– Majd bezárom! – mondta ő.</p>
<p>És ő bezárta az ajtót és elzárt minket.</p>
<p>Féltem, hogy lármát csap a nagy csizmájával.</p>
<p>– Ne költsd föl a cselédem! – mondtam. A recsegő széktől is
féltem és mondtam: – Nem, ne üljön székre, az recseg.</p>
<p>– Szabad az ágyadra ülnöm? – kérdezte.</p>
<p>– Igen, – mondtam. <span class="pagenum"><a name="Page_75" id=
"Page_75">-75-</a></span></p>
<p>Ám csak azért mondtam ezt, mert recsegett a szék.</p>
<p>Az ágyamon ültünk. Elhuzódtam tőle és ő utánam nyomult. A földre
ültem.</p>
<p>– Te fázol, – mondta és megfogta a kezem. Nemsokára azt mondta:
– Mennyire reszketsz! – és körülölelt a karjával.</p>
<p>Melegem lett a karjaiban. Igy ültünk egy ideig. Kukorékolt egy
kakas.</p>
<p>– Hallod, – mondta – kakas kukorékol, reggel lesz mindjárt.</p>
<p>Megérintett és megbabonázott az érintéssel.</p>
<p>– Ha egész bizonyos vagy benne, hogy a kakas kukorékolt, –
dadogtam.</p>
<p>Megint kigyulni láttam homlokán a két lázvörös foltot és föl
akartam emelkedni. Visszatartott; ekkor megcsókoltam a két lázvörös
foltot a homlokán és behunytam előtte a szemem…</p>
<p>Azután reggel lett, nappal volt már. Amikor fölébredtem, nem
ismertem rá a kamarám falaira; fölállottam és nem ismertem meg a
magam kis cipőit; valami végigáramlott rajtam. Mi lehet az, ami
végigáramlik rajtam? – gondoltam és mosolyogtam. És mennyit ütött a
harang mostan? Nem tudtam semmit és csak arra emlékeztem, hogy az
este elfeledtem bezárni az ajtót.</p>
<p>A cselédem jött.</p>
<p>– Virágaidnak nem adtál vizet! – mondta.</p>
<p>Megfeledkeztem a virágaimról.</p>
<p>– Te elszakitottad a ruhád! – mondta tovább.</p>
<p>Hol szakitottam el a ruhám? – gondoltam nevető szivvel; ezt
bizonyosan ma éjjel tehettem.</p>
<p>A kertajtó előtt kocsi haladt el. <span class="pagenum"><a name=
"Page_76" id="Page_76">-76-</a></span></p>
<p>– A macskád pedig nem kapott enni! – mondta a cseléd.</p>
<p>Ám én megfeledkeztem virágról, ruháról, macskáról és azt
kérdeztem:</p>
<p>– Dundas az, aki künn jár? Mondd neki, hogy rögtön jőjjön
hozzám, mert várom őt, valami… valami… És magamban azt gondoltam:
Ha bejön, vajjon megint bezárja maga mögött az ajtót?</p>
<p>Ő kopogott. Bebocsátottam őt és a reteszt én toltam vissza, hogy
szolgálatára lehessek.</p>
<p>Iselin! kiáltott ő és tovább egy percnél csókolta a szám.</p>
<p>– Én nem küldtem követet utánad! susogtam.</p>
<p>– Nem küldött? kérdezte.</p>
<p>Megint zavarodott lettem és azt mondtam:</p>
<p>– De igen, én követet küldtem utánad és kimondhatatlanul
vágyódtam utánad. Maradj egy ideig.</p>
<p>És nagy szerelmemben behunytam a szemem. Ő nem bocsájtott el, én
megroskadtam és elrejtőztem a mellén.</p>
<p>– Ugy tetszik nekem, megint a kakas kiáltott! mondta és
hallgatózott.</p>
<p>Ám én hallottam, hogy mit mondott és olyan hangosan, amint csak
tudtam, szakitottam félbe őt:</p>
<p>– Nem, hogy gondolnád, hogy a kakas kiáltott volna. Semmi
kukorékolás nem volt!</p>
<p>Ő megcsókolta a mellem.</p>
<p>– Csak egy tyuk volt, amelyik kiáltott, mondtam az utolsó
pillanatban.</p>
<p>– Várj egy kissé, elreteszelem az ajtót, mondta és fölakart
emelkedni.</p>
<p>Visszatartottam és a fülébe susogtam:</p>
<p>– Be van reteszelve…</p>
<p>Este lett és akkor Dundas elment. Valami boldogság ömlött el
rajtam. A tükör elé állottam és két szerelmes szem <span class=
"pagenum"><a name="Page_77" id="Page_77">-77-</a></span> nézett
reám; valami vonzó volt a szememben és a szivem körül egyre áradt,
egyre nőtt a megelégedés. Istenem, ilyen szemmel soha nem néztem
magamra és nagy szerelmemben megcsókoltam a tükörben az ajkam…</p>
<p>Ám én csak az első éjszakámról beszéltem neked és azt követő
reggelről, meg estéről. Egyszer majd, valamikor Svend Herbiesenről
is beszélek neked. Őt is szerettem, egy mértföldnyire lakott innen,
szigeten, a tengeren és nyári éjszakákon én mentem hozzá, mert
nagyon szerettem őt. Stummerről is szeretnék beszélni neked. Ő pap
volt és én szerettem őt. Mindenkit szerettem…</p>
<p>Szunnyadásomban egy kakas kiáltását hallottam Sirilundból.</p>
<p>Hallod, Iselin, nékünk is kukorékol a kakas! Örömtől telten
kiáltottam és kinyujtottam a karom. Fölébredtem, Asopus már
futkározott körülöttem. Előre! mondottam égőn a nyugtalanságtól és
tétován néztem körül: nem volt itt senki, nem járt erre senki!
Kimerülten tértem haza. Reggel volt és a sirilundi kakas még mindig
kiáltozott.</p>
<p>Kunyhóm mellett egy asszony állt, Éva volt. Kötél volt a kezében
és fát szedni indult az erdőbe. Életöröm sugárzott a fiatal
leányról, melle hevesen emelkedett és sülyedt és a nap bearanyozta
alakját.</p>
<p>– Nem szabad, hogy azt gondoljam… hebegte.</p>
<p>– Mit ne gondoljak, Éva?!</p>
<p>– Nem azért jöttem, hogy találkozzam magával, csak erre vitt az
utam…</p>
<p>És sötét pirosság vonult az arcán át. <span class=
"pagenum"><a name="Page_78" id="Page_78">-78-</a></span></p>
<h3>XXI.</h3>
<p>A lábam igen gyakran kényelmetlenséget és fájdalmat okozott;
éjenként gyakran sajgott és ébren tartott engem, néha hirtelen
szurások jöttek, amik jólestek és ha az idő megváltozott, a
sebesült lábom csupa köszvény volt. Sok napon tartott ez igy, ám
mégse lettem sánta.</p>
<p>Elmultak a napok.</p>
<p>Mack ur visszaérkezett és nékem tudomást kellett vennem erről az
eseményről. Visszavette tőlem a csónakját és nagy zavarba hozott
engem ezzel, mert tartott még a vadászati tilalom és nem volt mit
lőnöm. Ám mégis; minden további nélkül, miért rabolta el a
csónakom? A következő reggelen Mack ur két halászlegénye kievezett
egy idegennel.</p>
<p>A doktorral találkoztam.</p>
<p>– Elvették a csónakom! mondtam.</p>
<p>– Egy idegen jött ide, mondta. Minden reggel kiviszik a tengerre
és csak este térnek vele vissza. A tenger mélységeit kutatja.</p>
<p>Az idegen finn volt; Mack ur véletlenül találkozott vele a hajó
födélzetén; a Spitzbergákról jött és egész sereg osztrigát meg
másfajta apró tengeri állatot hozott magával; bárónak ismerték őt.
Mack ur házában elegáns szalont és kis hálószobát kapott. Nagy
föltünést keltett.</p>
<p>Nincs husom, gondoltam, és este kérhetnék valami ennivalót
Edvardától. Elsétáltam Sirilundba. Rögtön észrevettem, hogy uj ruha
van rajta, ugy tünt, mintha megnőtt volna; a ruhája egészen hosszu
volt.</p>
<p>– Bocsásson meg, hogy ülve maradok, mondta röviden és hidegen és
felém nyujtyotta a kezét. <span class="pagenum"><a name="Page_79"
id="Page_79">-79-</a></span></p>
<p>– Leányom sajnos, nincs jól! mondta Mack ur. Meghült,
vigyázatlan volt… Valószinüen a csónak miatt jött? Kénytelen vagyok
egy másikat kölcsönözni önnek, egy ladikot, nem uj ugyan, de ha ön
szorgamasan meritgeti… Igen, házunkban egy tudós ember
vendégeskedik és látja egy ilyen ember… Nincs sok fölös ideje,
szorgalmasan dolgozik egész napon át és csak este jön haza. Ne
menjen el kérem, mielőtt ő jönne, megfogja látni őt, igen érdekes
lesz önre, ha megismerkedik vele. Itt a névjegye, cimeres, ő báró.
Igen kedves ember. Egészen véletlenül találkoztam vele.</p>
<p>Aha! gondoltam, tehát nem hivnak meg vacsorára. Istennek hála,
csupán látogatóba jöttem ide, elmehetek haza is, hiszen van otthon
még egy kevés husom. Akad még valami ennivaló. Nahát.</p>
<p>Megjött a báró. Alacsony, körülbelül negyvenéves ember, arca
keskeny volt és hosszu, pofacsontjai kiállottak és ritka, fekete
szakálla volt. Tekintete szurós, átható volt, de igen erős
szemüveget viselt. Inggombjain is ott hivalkodott az ötágu korona.
Kissé meghajoltan járt és sovány kezein kiduzzadó kék erek voltak;
körmei azonban sárga érchez hasonlitottak.</p>
<p>– Örvendek hadnagy ur. Régen itt van már hadnagy ur?</p>
<p>– Néhány hónapja!</p>
<p>Igazán kellemes ember. Mack ur megkérte, hogy beszéljen az
osztrigákról, a tengeri rákokról és ő készségesen vállalkozott
erre, azután megmagyarázta a szirtlakók sajátos beszédmodorának
okát, bement a terembe és mutatóba hozott néhány darabot a Fehér
tengeren való fogásából. A jobb mutatóujját állandóan magasra
emelgette a levegőbe és aranykeretü szemüvegét állandóan le meg
föltologatta az orrán. Mack ur nagymértékben érdeklődött minden
iránt. Egy óra mult el. <span class="pagenum"><a name="Page_80" id=
"Page_80">-80-</a></span></p>
<p>A báró az én balesetemről beszélt, arról a szerencsétlen
lövésről. Hogy meggyógyultam-e már? Valóban? Igen örült neki.</p>
<p>Arra gondoltam, hogy ki beszélhetett a balesetemről.
Megkérdeztem:</p>
<p>– Ki beszélt báró urral a balesetemről?</p>
<p>– Ki… igaz, ki is volt az? Mack kisasszony, gondolom. Nem ugy
van, Mack kisasszony?</p>
<p>Edvarda lángolón vörös lett.</p>
<p>Olyan kifosztottlelküen jöttem ide; néhány nap óta földig
nyomott a tompa kétségbeesés; ám az idegen utolsó szavainál – mégis
keresztülfutott rajtam az öröm. Nem néztem meg Edvardát, de azt
gondoltam: köszönöm neked, hogy beszéltél rólam, köszönöm, hogy
nyelveddel érintetted a nevem, köszönöm még akkor is, ha a nevem
örökre jelentőségtelen marad is számodra Jó éjt.</p>
<p>Elbucsuztam. Edvarda most ülve maradt és a formaság kedvéért a
rosszullétével mentegetőzött. Közönyösen nyujtotta felém a
kezét.</p>
<p>Mack ur élénk beszélgetésben volt a báróval. A nagyapjáról
beszélt, Mack Konrádról:</p>
<p>– Nem tudom, mondottam-e már a báró urnak, ezt a tüt Károly
János sajátkezüleg tüzte a nagyapám mellére.</p>
<p>Leértem a lépcsőre, senki sem kisért ki. Mialatt áthaladtam,
betekintettem a terembe; magasra nyultan az ablakban állott
Edvarda, két kezével a függönyöket huzta széjjel és kinézett.
Elfeledtem köszönni, elfeledtem mindent; az elragadtatás áramlata
dőlt át rajtam és gyorsán távoztam.</p>
<p>Mikor elértem az erdőt, igy szóltam magamhoz: Halt! Várj egy
pillanatig! Istenre az égben, ennek véget kell vetni! Melegem lett
a dühtől és sóhajtottam. Ah, nem volt többé büszkeség bennem;
bőségesen számitva, egy <span class="pagenum"><a name="Page_81" id=
"Page_81">-81-</a></span> hétig élveztem Edvarda kegyét, most már
régen vége az egész históriának és én még ma sem tudtam e szerint
berendezkedni. Mostantól kezdve visszaveszem tőle a szivem; por,
levegő, föld legyen az utamon, istenre az égben…</p>
<p>Itt kószálsz tehát, az életed keserited egy iskolásleány miatt
és az éjszakáid könyekkel telik. És a te fejed fagyasztó szél fogja
körül, borzongató, erős szél. Az éj pedig csudálatos kétségben
ragyog és hivnak a hegyek. Jőjj, Asopus, hopplá!</p>
<h3>XXII.</h3>
<p>Egy hét mult el. A kovácstól béreltem csónakot és addig
halásztam, amig csónakomban ficánkolt a vacsorám. Ha este
visszajött a tengerről a báró, mindig Edvardával volt együtt;
egyszer a malomnál is láttam őket. Egy este a kunyhóm előtt
haladtak el, lassan visszahuzódtam az ablaktól és minden
eshetőségre való tekintettel, bezártam az ajtóm. Egyébként pedig
semmi hatással nem volt reám, hogy igy együtt láttam őket; a
vállamat vontam. Egy másik este az uton találkoztunk és
köszöntöttük egymást; hagytam, hadd köszönjön a báró előbb, én
mindössze két ujjal nyultam a sapkámhoz. Csöndesen mentem tovább és
közönyösen néztem rájuk.</p>
<p>Megint elmult néhány nap.</p>
<p>Mennyi este, hosszu nap mult el mostan. Valami nyomott hangulat
uralkodott rajtam és a lelkem céltalanul csapongott a tárgyakon;
még a barátságos, szürke kő ott a házam mellett, még az is olyan
hatással volt reám, mint a kin és kétségbeesés. Eső volt a
levegőben; a fülledtség formálisan elém állt és követett, amerre
léptem; lábamban bent ült a köszvény; reggel láttam, hogy Mack ur
egyik lova beleharapott a zabolájába; mindennek <span class=
"pagenum"><a name="Page_82" id="Page_82">-82-</a></span> megvolt a
jelentősége reám. A legjobb, amit tehettem, nagy huskészlettel
látni el a házam, mielőtt bekövetkezne az esős idő.</p>
<p>Megkötöztem Asopust, előszedtem halászszerszámaim, vállamra
akasztottam a puskát és megindultam a kikötőhid felé. Igen furcsán
éreztem magam.</p>
<p>– Mikor jön a postahajó? kérdeztem egy halásztól.</p>
<p>– A postahajó? Az csak három hét multán jön, mondta.</p>
<p>– Az uniformisom várom, mondtam.</p>
<p>Ezután Mack ur egyik halászlegényével találkoztam, kezet fogtam
vele és azt mondtam:</p>
<p>– Mondja az isten szerelmére, Sirilundban nem játszanak whistet
többé.</p>
<p>– Óh, dehogy nem. Gyakran.</p>
<p>Szünet.</p>
<p>– Néhány nap óta nem nézhettem át, mondtam.</p>
<p>Kieveztem a magam halászvizére. Az idő igen kellemetlen volt, a
szunyogok rajokba csoportosultak és egész idő alatt dohányoznom
kellett, hogy megmeneküljek tőlük. A lazac horogra akadt, kettős
horoggal halásztam, igy tehát igen jó fogást csináltam.
Hazatértemben két alkát lőttem.</p>
<p>Amikor a kikötőhidhoz értem, a kovácsot láttam állani ott. Nagy
munkában volt. Ekkor egy ötlet futott át rajtam és
megkérdeztem:</p>
<p>– Nem kisérne el hazáig?</p>
<p>– Nem lehet, mondta. Mack ur éjfélig adott munkát nekem.</p>
<p>Bólintottam és azt gondoltam, hogy ez rendben van igy.</p>
<p>Vállamra vetettem a zsákmányom és a kovács háza felé vágtam
otthonomnak. Évát egyedül találtam. <span class="pagenum"><a name=
"Page_83" id="Page_83">-83-</a></span></p>
<p>– Annyira szivből vágyakoztam utánad! mondtam. Megindult voltam,
amikor ránéztem és ő alig tudott rámnézni a meghatottság miatt.
Kerestem a fiatalságod és a szelid szemed, mondtam. Büntess meg ma
hát, mert valaki másra többször gondoltam, mint te reád. Hallod,
azért jöttem csupán, hogy láthassalak, te jó vagy hozzám, én
szeretlek téged. Hallottad, mint hivtalak az elmult éjjel?</p>
<p>– Nem! felelte.</p>
<p>– Én Edvarda, a kis Edvarda után kiáltottam, de te reád
gondoltam. Végre fölébredtem. Egész bizonyosan te rád gondoltam, de
meglehet, hogy Edvarda nevét kiáltottam. Ám ne engedd, hogy tovább
beszéljek róla. Istenem, te vagy Éva, te vagy az én kedves lánykám.
Olyan piros ma az ajkad és a lábad szebb, mint Edvarda lába. Nézd
csak meg. Fölemeltem a szoknyáját és megmutattam neki a saját
lábát.</p>
<p>Olyan öröm futott át az arcán, amelyhez hasonlót még sohasem
találtam rajta. Elakart fordulni, de meggondolta és karját a nyakam
körül fonta.</p>
<p>Mult az idő. Beszélgettünk, egész idő alatt a hosszu padon
ültünk és sok minden dologról beszéltünk. Azt mondtam:</p>
<p>– Elhiszed nekem, hogy kis Edvarda még mindig nem tanult meg
beszélni; ugy beszél, mint valami gyermek, egyszer azt mondta:
»jobban szerencsés«, én magam hallottam. Azt hiszed, hogy szép a
homloka? Én nem találom. Borus a homloka. Különben a kezét sem
mossa.</p>
<p>– Hiszen azt mondtad, hogy ne beszéljünk többé róla!</p>
<p>– Csakugyan. Szórakozottságból történt.</p>
<p>Megint elmult egy kis idő. Gondoltam valamire és azért
hallgattam. <span class="pagenum"><a name="Page_84" id=
"Page_84">-84-</a></span></p>
<p>– Miért könnyezik a szemed? kérdezte Éva.</p>
<p>– Egyébként csakugyan szép a homloka, mondtam és a kezei mindig
tiszták. Csupán véletlenség volt, hogy egyszer piszkosak voltak.
Nem akartam semmi rosszat mondani. Nemsokára hevesen és
összeharapott fogakkal folytattam: Fáradtan ülök és rádgondolok
Éva. Ám ugy tetszik nekem, hogy te talán nem is hallod, amit most
el akarok beszélni neked. Amikor Edvarda először látta Asopust, azt
mondta: »Asopus az egy tudós volt, frigiai«. Nem bolond dolog ez?
Mindezt ugyanaz nap olvasta valami könyvben; meg vagyok
győződve.</p>
<p>– Igen, mondta Éva, és azután?</p>
<p>– Ahogy emlékszem, azt is mondta akkor, hogy Asopus tanitója
Xanthus volt. Ha-ha-ha.</p>
<p>– Ja, ugy.</p>
<p>– Az ördögbe is, az mégis mulatságos, hogy valaki társaság előtt
mondja, hogy Asopus tanitója Xanthus volt? Ám te rosszkedvü vagy
ma, Éa, különben betegre nevetted volna magad.</p>
<p>– De igen, csakugyan komikusnak találom! mondta Éva és elkezdett
kényszeredetten nevetni. Ám én nem értem ezt olyan jól, mint te!
mondta.</p>
<p>Hallgattam és gondolkodtam, hallgattam és gondolkodtam.</p>
<p>– Kedvesebb neked, ha csöndesen ülünk és nem beszélünk semmit?
kérdezte szeliden Éva. A jóság a szeméből sugárzott és kezével
végigsimitotta a hajam.</p>
<p>– Te jó, te jóságos lélek! tört ki belőlem és magamhoz
szoritottam. Bizonyos vagyok benne, hogy a szerelem hajt feléd,
jobban és jobban szeretlek téged; és ha elutazok innen, hát velem
fogsz jönni. Majd meglátod. Eljöhetsz velem?</p>
<p>– Igen! felelte. <span class="pagenum"><a name="Page_85" id=
"Page_85">-85-</a></span></p>
<p>Ugyszólván nem is hallottam »Igen« szavát, de éreztem a
lélekzetvételén, éreztem rajta, vadul öleltük egymást és
eszméletlenül adta oda magát.</p>
<p>Egy órával később bucsuzásul megcsókoltam Évát és elmentem. Az
ajtóban Mack urral találkoztam.</p>
<p>Mack urral magával.</p>
<p>Megrándult a válla és bemeredt a szobába, ott állott a küszöbön
és a szobába meredt. Na! mondta, de ismételni nem tudta ezt,
annyira megzavarodott.</p>
<p>– Ön bizonyára nem remélte, hogy itt találkozunk? mondtam
köszöntve őt.</p>
<p>Éva nem mozdult.</p>
<p>Mack ur ujból megrázkódott, de összeszedte magát, csodálatos
biztonság áradt át rajta és beszélni kezdett:</p>
<p>– Ön téved, én épen önt kerestem. Figyelmessé akarom tenni önt
arra, hogy április elsejétől augusztus tizenötödikéig a haltelepek
környékén, egy nyolcad mértföldnyi területen nem szabad lőni. Ön ma
két madarat lőtt az egyik szigeten; látták önt.</p>
<p>– Két alkát lőttem! mondtam egészen leverten. Tisztában voltam
vele, hogy ennek az embernek igaza van.</p>
<p>– Két alka vagy két pinguin, egyre megy. Ön tilos területen
vadászott.</p>
<p>– Ezt elismerem, mondtam. Ám mindez csupán e pillanatban jutott
eszembe.</p>
<p>– Ám mindez előbb is eszébe juthatott volna.</p>
<p>– Én már májusban is kilőttem és pedig a puskám mindakét csövét
és pedig ugyanazon a helyen. Akkor volt, amikor a szigetre mentünk.
Az ön határozott kivánságára történt.</p>
<p>– Az egészen más! mondta Mack ur kurtán.</p>
<p>– Na hát az ördögbe is; ön mindenesetre tudja, hogy mit akar
tenni! <span class="pagenum"><a name="Page_86" id=
"Page_86">-86-</a></span></p>
<p>– Mindenesetre!</p>
<p>Éva fölkészült. Amikor elindultam, elment hazulról ő is, kendőt
csavart a nyaka köré és láttam, hogy a szin felé veszi utját. Mack
ur hazafelé ballagott.</p>
<p>Gondolkodtam a históriáról. Micsoda kellemetlenség, mint
menekülök ki a csávából! Milyen szuró volt a szeme! Egy lövés, két
lövés, két alka, pénztárca, birság! Ezzel azután mindent elvégeztem
Mack urral és háza környékével. Alapjában mindent rendkivül
nyugodtan fogadtam.</p>
<p>Nagy cseppekben esni kezdett, lágy cseppekben hullott az eső. A
fecskék közvetlenül a föld szine fölött röpködtek és amikor
hazatérve, szabadon bocsájtom Asopust, füvet eszik. A szél zugni
kezdett.</p>
<h3>XXIII.</h3>
<p>A tenger mértföldnyire van alattam. Zuhog az eső, fönt vagyok a
hegyekben és egy nagy szikla alá menekültem a megázás elől.
Pipáztam kurta, kis pipámból, egyik pipáról a másikra gyujtottam rá
és ha gyujtóval közeledtem hozzá a dohány mindannyiszor csomósan
emelkedett, mint a kicsiny féreg emeli föl homokból a fejét. A
gondolataim is zürzavarosan éltek az agyamban. A földön előttem egy
csomó száraz ág hevert, egy szétcibált fészek maradványai. És
amilyen ez a madárfészek volt, olyan volt az én lelkem.</p>
<p>Ma is emlékszem a nap és a következő napok minden legkisebb
élményeire. Hahó! milyen rossz kedvem volt akkor…</p>
<p>Itt ülök a hegyekben és a tenger, a szél nyugtalankodik, a szél,
a zivatar egybeolvad és borzalmasan panaszkodott a fülemben. Messzi
távolban pici bárkák és yachtok voltak láthatók, amint dagadt
vitorlákkal <span class="pagenum"><a name="Page_87" id=
"Page_87">-87-</a></span> haladtak; a födélzeten emberek vannak,
bizonyosan igyekeznek valahová; isten tudja, hová igyekszik minde
sok ember! gondoltam. A tenger tajtékosan emelkedik a magasba és
harsog, harsog; mintha nagy, dühös alakokkal népesedett volna be,
amelyek tagjaik csapdosásával törnek egymásra, nem ez tizezer
tomboló ördög ünnepe; ördögöké, akik hónuk alá dugják a fejüket, a
fejüket megcsavarják a testük körül és a tengert fehérre verik
szárnyaik hegyével. Messzi, messzi künn egy szirtsziget feküdt és e
szigetről a hatalmas, fehér tengerember emelkedett föl és fejét egy
oldalt hajtott hajó mögött emelgette; a hajót a tenger felé
kormányozta a szél, a tenger felé, ki a tomboló tengerre…</p>
<p>Örvendek, hogy egyedül vagyok, hogy senki nem láthatja, a
szemem, bizalommal, szeretettel ölelem át a sziklafalat és tudom,
hogy nem áll mögöttem senki és hátulról nem figyeli meg senki a
mozdulataimat. Egy madár szállt el a hegy fölött és ijedt kiáltást
hallatott; ugyane pillanatban nem messzi tőlem megingott egy
sziklatömb és legörgött a tengerbe. Csöndesen ültem jó időn át a
helyemen, nyugalomba sülyedtem és a kényelmesség meleg érzése
áramlott át rajtam, amiért itt, a biztos helyen ülhetek mialatt
künn zuhog az eső. Begomboltam a kabátom és köszönetet mondtam
istennek a meleg kabátért. Mult az idő és én elaludtam.</p>
<p>Délután lett, hazamentem, bár még mindig esett az eső. Ekkor
valami rendkivüli történt velem; Edvarda jött szembe az ösvényen.
Teljesen átázott volt, mintha már hosszu ideje kószálna az erdőben,
de azért mosolygott. Nos! gondoltam rögtön, haragos lettem,
reszkető ujakkal megragadtam a puskám és ugy mentem feléje, bár ő
mosolygott.</p>
<p>– Jó napot! köszöntött rám. <span class="pagenum"><a name=
"Page_88" id="Page_88">-88-</a></span></p>
<p>Vártam, mig néhány lépéssel közelebb jutottam hozzá és ekkor
mondtam:</p>
<p>– Üdvözlöm, szép szüz!</p>
<p>Ő meghökkent a tréfálkozásomon. Óh, én nem tudtam, hogy mit
mondtam. Rejtelmesen mosolygott és nézett engem.</p>
<p>– A hegyekben volt ma? – kérdezte. Akkor megázhatott. Van egy
kendőm; ha akarja, én szivesen nélkülözöm… Nem, de hiszen nem ismer
rám! Lehunyta a szemét és bólintott a fejével.</p>
<p>– Egy kendőt? – feleltem és reszkettem a dühtől, meg a
csodálkozástól. Ám én inkább egy kabátot adhatnék, akarja, hogy
kölcsönadjam? Én nélkülözhetem; én szivesen kölcsönadtam volna
bárkinek, nyugodtan elfogadhatja tehát. Egy halászasszonynak is
szivesen odaadtam volna.</p>
<p>Láttam, hogy kiváncsi volt arra, amit mondani fogok; olyan
feszült várakozásban hallgatott, hogy öntudatlan lett és elfeledte
becsukni a száját. Ott állott kezében a kendővel, fehér selyemkendő
volt és nyakáról vette le. Épen ugy lerángattam magamról én is a
kabátot.</p>
<p>– Isten nevére, de vegye föl ismét! – kiáltott. Ne tegye ezt.
Olyan haragos rám? Nem, az isten nevére, vegye föl a kabátot ismét
mielőtt átázna teljesen!</p>
<p>Fölhuztam a kabátom.</p>
<p>– Hová készül? – kérdeztem kissé mogorván.</p>
<p>– Nem, sehová… Nem tudom megérteni, hogy maga levetette a
kabátját…</p>
<p>– Hol hagyta ma a bárót? – kérdeztem. Ebben az időben a gróf
talán mégsem ment ki a tengerre.</p>
<p>– Glahn, csak egyet szeretnék mondani magának.</p>
<p>Félbeszakitottam: <span class="pagenum"><a name="Page_89" id=
"Page_89">-89-</a></span></p>
<p>– Szabad kérnem, hogy adja át üdvözletem a hercegnek?</p>
<p>Egymásra néztünk. Hajlandó voltam arra, hogy tovább is
elbeszéljek vele, ha ő megkér erre. Végül fájdalmas vonás jelent
meg az arcán; elfordultam és azt mondtam:</p>
<p>– Becsülettel mondva, kosarazza ki a herceget, kis Edvarda. Nem
magának való. Biztosithatom, hogy minden napon céltalanul kószál és
azon töpreng, hogy feleségül vegye-e magát, vagy sem, ez pedig nem
jelent jót a maga jövőjére.</p>
<p>– Nem; erről ne beszéljünk inkább; nem igaz? Glahn, én magára
gondoltam; ön megteheti azt, hogy valaki más kedvéért lehuzza a
kabátját és nem törődik vele, ha megázik; de én magához jöttem…</p>
<p>Ránditottam a vállamon és tovább beszéltem:</p>
<p>– Ehelyett én inkább a doktort ajánlanám. Mi kivetni valót talál
rajta? Férfi a legszebb idejében és a feje kitünő. Gondolkozzon
erről.</p>
<p>– Hallgasson meg egy pillanatra…</p>
<p>– Asopus, a kutyám a kunyhóban vár rám.</p>
<p>Levettem a sapkám, köszöntöttem és megint azt mondtam: Üdvözlöm,
szép szüz!</p>
<p>Akkor elmentem.</p>
<p>Ő fölsikoltott:</p>
<p>– Nem, ne tépd ki mellemből a szivem. Hozzád jöttem ma,
vártalak, lestelek és mosolyogtam amikor jöttél. Tegnap majd az
eszem vesztettem el, mert nem tudtam semmire visszagondolni; minden
körbe forgott velem és én mindég terád gondoltam. Ma a szobában
ültem; egy ember lépett be, én fölnéztem bár tudtam, hogy ki igaz,
aki bejött. Tegnap egy negyedmértföldet mentem! mondta. Nem fáradt?
kérdeztem én. De igen, igen fáradt; és hólyagos lett a kezem,
mondta azután <span class="pagenum"><a name="Page_90" id=
"Page_90">-90-</a></span> és igen szomoru lett emiatt. Azt
gondoltam: Nézd csak, az ilyesmi miatt szomoru. Nemsokára azt
mondta: Az éjjel susogást hallottam az ablakom alatt; a cselédjük
volt és az egyik boltoslegény intim beszélgetésben. Igen,
megházasodnak! mondtam én. Igen, de az éjjel két órakor volt! És
tovább? kérdeztem és hozzátettem mindjárt: Az éjszaka az övék!
Ekkor az orrára tolta az arany szemüvegét és megjegyezte: De nem
gondolja mégis, ilyenkor, éjszaka közepén, mégis illetlen dolog!
Még mindig nem tekintettem föl és igy ültünk tiz percen keresztül.
Megengedi, hogy egy sált teritsek a vállára? kérdezte. Ah! Nem,
köszönöm, feleltem én. Ha nékem adná a kicsiny kezét? mondta. Nem
válaszoltam, a gondolataim másutt voltak. Kis dobozt tett az
ölembe, én fölnyitottam a dobozt és egy tüt találtam benne; a tün
korona is volt és én tiz követ számláltam benne… Glahn, itt van az
a tü, akarod, hogy megmutassam? Összetapostam; jőjj ide és nézd
meg, hogy összetapostam… Nos, mit csináljak ezzel a tüvel?
kérdeztem. Ékesitse magát vele! mondta. Ám én visszaadtam neki a
tüt és azt mondtam: Hagyjon békében, én másra gondolok. Kire másra?
kérdezte. Egy vadászra; ő csupán két szép tollat adott emlékbe
nekem; vegye vissza a tüjét, kérem. De ő nem akarta visszavenni a
tüt. Most néztem először rá; átható volt a szeme. Nem veszem vissza
a tüt, csináljon vele amit akar; tapossa össze, ha akarja.
Fölállottam, a sarkam alá tettem és megfordultam rajta. Ma reggel
történt… Négy órája járok itten és várok; ebéd után mentem el.
Találkoztam vele, odafönn. Hová tart? kérdezte. Glahnhoz!
mondottam, arra akarom kérni, hogy ne feledjen el engem!… Egy óra
óta állottam itten, egy fa alatt álltam és láttam, amikor jöttél,
mint egy isten olyan voltál. Szeretem a termetedet, a szakállad,
<span class="pagenum"><a name="Page_91" id=
"Page_91">-91-</a></span> az erős vállad, mindent szeretek rajtad…
Te most türelmetlen vagy, te most menni akarsz, csak menni, én
közönyös vagyok előtted, te nem is nézel reám…</p>
<p>Mig beszélt állva maradtam, mikor elhallgatott megindultam.
Kimerült voltam a kétségeskedéstől, mosolyogtam és kemény volt a
szivem.</p>
<p>– … Igaz! mondtam és megállottam. Valamit akart mondani
nekem!</p>
<p>Ez a tréfa elevenére talált:</p>
<p>– Mondani akartam valamit? Igen; de én már mondottam valamit;
nem hallotta? Nem, nem, semmi mondanivalóm nincs többé magához…</p>
<p>Hangja különös módon reszketett, de ez nem inditott meg.</p>
<h3>XXIV.</h3>
<p>Másnap reggel, ahogy kiléptem Edvardát az ajtóm előtt
találtam.</p>
<p>Az éjszaka folyamán átgondoltam mindent és határoztam. Nem,
miért kábitassam el magam ettől a szeszélyes perszónától, egy
halászlánytól, egy müveletlen teremtéstől; nem ült elég ideig
szivemben a neve és nem kinozott eleget? Elég ebből! Egyébként ugy
tünt nékem, hogy épen a közönyösségemmel jutottam közelebb hozzá és
azzal, hogy gunyoltam őt. Ah, milyen elragadóan gunyoltam őt;
miután ő több perces beszédet tartott; nyugodtan csak annyit
mondtam: Igaz! Valamit mondani akart nekem!…</p>
<p>Ő a kő mellett állott. Igen izgatott volt, elém akart futni, már
kiterjesztette a karját, de állva maradt és a kezét dörzsölte.
Sapkámhoz nyultam és némán köszöntöttem őt.</p>
<p>– Ma csak egyet kivánok öntől, Glahn! Megindultan <span class=
"pagenum"><a name="Page_92" id="Page_92">-92-</a></span> beszélt,
de én semmit nem erőlködtem, hogy meghalljam, amit mondani akar.
Hallottam, hogy ön a kovácsnál volt. Egy este volt, amikor Éva
egyedül ült odahaza.</p>
<p>Kihuztam magam és eleltem:</p>
<p>– Ki mondta ezt?</p>
<p>– Én nem spionkodok! – kiáltott. Tegnap este hallottam, az apám
beszélte. Amikor tegnap este annyira átázottan mentem haza, akkor
mondta az apám: Te ma kigunyoltad a bárót? Nem! feleltem. Hol
voltál mostanig? kérdezte akkor. Azt feleltem: Glahnnál voltam!
Ekkor beszélte el az apám.</p>
<p>Leküzdöttem a vágyakozásom és azt mondtam:</p>
<p>– Éva nálam is volt!</p>
<p>Itt is volt? A kunyhóban?</p>
<p>– Többször is! Én kényszeritettem, hogy bejöjjön. Azután
beszélgettünk.</p>
<p>– Itt is!</p>
<p>Szünet! Tartsd magad keményen, gondoltam és azt mondtam:</p>
<p>– Most, hogy oly szives volt ön és beleegyeledett a dolgaimba én
sem tartom vissza magam. Tegnap a doktort ajánlottam önnek;
gondolkodott már erről? A herceg ugyanis teljesen tehetetlen.</p>
<p>Harag lángolt föl a szemében.</p>
<p>– Tudja mit, egyáltalában nem lehetetlen! mondta hevesen. Nem, ő
sokkal különb magánál; ő meg tud fordulni a házban anélkül, hogy
összetörne csészét, poharat és békében hagyja a cipőmet is. Igen,
ahhoz is ért, mint kell érintkezni az emberekkel; de maga egyenesen
nevetséges, szégyellek elmenni magával, maga egyenesen
elviselhetetlen; megértette?</p>
<p>Szavai most nagy fájdalmat okoztak és lehanyatlott a fejem.
<span class="pagenum"><a name="Page_93" id=
"Page_93">-93-</a></span></p>
<p>– Abban igaza van; én csakugyan nem értek ahhoz, mint kell
érintkezni az emberekkel. Legyen könyörületes; ön nem ért meg
engem; én legszivesebben az erdőben élek, az az én legnagyobb
gyönyörüségem. Itt, az én magányosságomban nem árt senkinek, ha én
olyan vagyok, amilyen vagyok; ám, ha másokkal vagyok együtt, akkor
igen kell erőlködnöm, hogy olyan lehessek, amilyennek illik. Két év
óta oly keveset forogtam az emberek társaságában…</p>
<p>– Magával az ember minden pillanatban a legrosszabbra készülhet
el, mondta tovább. Az idő miatt igen kimeritő magára
fölügyelni.</p>
<p>Milyen könyörtelenül mondta ezt! Hasonlithatatlanul fájdalmas
fájdalom furódott rajtam át, szinte visszarettentem a gyülöletétől,
Edvardának még volt mondanivalója:</p>
<p>– Talán kivihet Évánál annyit, hogy ő vigyázzon magára. Az a kár
csupán, hogy ő már férjes.</p>
<p>– Éva? Ön azt mondja, hogy Éva házas?</p>
<p>– Igen, házas.</p>
<p>– És ki a férje?</p>
<p>– Azt tudnia kellene önnek. A kovács Éva férje.</p>
<p>– Hát nem leánya a kovácsnak?</p>
<p>– Nem; a felesége. Azt hiszi talán, hogy hazudok?</p>
<p>Semmit nem gondoltam, olyan nagy volt a csodálkozásom. Álltam és
azon töprengtem: Éva házas?</p>
<p>– Tehát csakugyan szerencsésen választott – mondta Edvarda.</p>
<p>Nem, ennek nem lesz vége! A keserüségtől reszketni kezdtem és
azt mondottam:</p>
<p>– Tehát, amint ajánlottam, menjen a doktorhoz. Hallgasson a
baráti tanácsra; a herceg egy vén bolond. És nagy keserüségemben
gunyolódni kezdtem rajta, <span class="pagenum"><a name="Page_94"
id="Page_94">-94-</a></span> tuloztam az életkorát, mondtam, hogy
kopasz már és nemsokára vak lesz egészen; azt is hangoztattam, hogy
a koronát csupán azért hordja az inggombján, mert igen nagyra van a
nemességével. Egyébként nem igen ismerem őt, mondottam. Semmi nincs
rajta, ami jellemezné, belőle épen a fő jellemző tulajdonságok
hiányzanak; egy senki, nem más.</p>
<p>– De ő valaki, valaki! – kiáltotta és nagy izgalom miatt hangja
fölmondotta a szolgálatot. Ő sokkal több, semmint te gondolnád, te
erdei vadember. Ám várj csak, ő beszélni fog veled, én kérem meg
erre. Te nem hiszed, hogy szeretem őt, de meg fogod látni, hogy
mennyire tévedsz; én a felesége leszek, én éjjel-nappal csak rá
fogok gondolni, jegyezd meg: én szeretem őt. Hivd csak Évát, hohó,
hivd csak, kimondhatatlanul közönyös az reám. Igen, most már csak
azt kivánom, hogy minél előbb elkerüljek innen… A kunyhó mellett
vezető ösvényen ment lefelé, néhány apró, gyors lépést tett, azután
halotthaloványan visszafordult és sóhajtott: És ne jőjj a szemem
elé többet!</p>
<h3>XXV.</h3>
<p>A lomb sárga lett, a krumplivirág magasra nőtt, most állt
virágzásban és a vadászati tilalom letelt már; hófajdokat,
fajdokat, nyulakat lőttem; egy napon sast lőttem. Csöndes, magas
ég, hüvös éjszakák, sok tiszta hang és kedves csendülések
erdőn-mezőn. Nagyszerüen és békésen pihent a világ…</p>
<p>– A két alka dolgában azóta semmit nem hallottam Mack urról!
mondottam a doktornak. <span class="pagenum"><a name="Page_95" id=
"Page_95">-95-</a></span></p>
<p>– Azt Edvardának köszönheti, mondta. Tudom, magam is hallottam,
hogy mennyire ellene szegült apja tervének.</p>
<p>– Nem köszönöm meg neki…</p>
<p>Vénasszonyok nyara. Az ösvények ugy nyiltak a lombja hulló
erdőbe, mint bőrövek, mindennap uj csillag szállt az égre és a hold
árny módjára kószált, árny módjára, amit aranyba és ezüstbe
mártottak.</p>
<p>– Isten segits, de hiszen te házas vagy Éva!</p>
<p>– Nem tudtad?</p>
<p>– Nem, nem tudtam.</p>
<p>Némán szoritotta a kezem.</p>
<p>– Isten legyen veled gyermek, mit teszünk most?</p>
<p>– Amit te akarsz. Talán még nem utazol el; amig itt vagy, boldog
leszek.</p>
<p>– Nem, Éva.</p>
<p>Zavarodottan nézett és egész idő alatt a kezem szorongatta.</p>
<p>– Nem Éva, nem, menj. Soha többé!</p>
<p>És multak az éjszakák és jöttek a napok; már a harmadik nap mult
el ama beszélgetés óta. Éva nagy kötéllel ment az uton. A nyár
alatt mennyi tüzifát hordott is haza az a gyermek!</p>
<p>– Éva tedd le a köteget és mutasd; hadd nézzem meg, kék-e még a
szemed?</p>
<p>A szeme vörös volt.</p>
<p>– Nem, mosolyogj megint. Éva én nem tudok elleni nélküled
tovább, a tiéd vagyok, a tiéd vagyok.</p>
<p>Este. Éva énekel, hallom a hangját és forróság lep el.</p>
<p>– Éva, szépen énekelsz ma este.</p>
<p>– Igen, én boldog vagyok!</p>
<p>És mert ő kisebb, ugrott egyet, hogy karját a nyakam köré
fonhassa. <span class="pagenum"><a name="Page_96" id=
"Page_96">-96-</a></span></p>
<p>– De Éva megsebezted a kezed? Istenem, hogy lehettél ennyire
vigyázatlan?</p>
<p>– Az nem tesz semmit!</p>
<p>Arca is rendkivüli mód ragyogott.</p>
<p>– Éva, beszéltél már Mack urral?</p>
<p>– Egyszer!</p>
<p>– Mit mondott ő és mit mondtál te?</p>
<p>– Igen szigoru lett hozzánk, az uramat éjjel-nappal a szinben
dolgoztatja és engem rákényszerit minden lehetetlen munkára. Azt is
rámparancsolta, hogy munkát végezzek.</p>
<p>– Miért teszi ezt?</p>
<p>Éva a földre nézett</p>
<p>– Miért teszi ezt, Éva?</p>
<p>– Mert téged szeretlek!</p>
<p>– Honnan tudja ő?</p>
<p>– Én mondtam neki.</p>
<p>Szünet.</p>
<p>– Bár adná isten, hogy ne lenne ily kegyetlen hozzád.</p>
<p>– Nem tesz semmit! Most nem tesz semmit!</p>
<p>És mint gyöngéd, reszkető hang éneke fölcsendült az erdőn.</p>
<p>És a lomb még sárgább lett, erősen haladtunk az őszbe, az égen
már sokkal több csillag volt és a hold most olyannak tünt, mint az
ezüst-árny, amit aranyba mártottak.</p>
<p>Nem volt hideg, nem, csupán hüvös csend és forrongó élet volt az
erdőben. Minden fa állt és merengett. A málna megért.</p>
<p>Igy következett el augusztus huszonhatodika és ezzel a három
jeges éjszaka. <span class="pagenum"><a name="Page_97" id=
"Page_97">-97-</a></span></p>
<h3>XXVI.</h3>
<p>Az első a jeges éjszakák közül.</p>
<p>Kilenc óra tájban elmerült a nap. Sürü sötétség ereszkedett a
földre, néhány csillag volt csupán látható, két órával később pedig
a hold karéjja. Puskámmal és kutyámmal vándoroltam az erdőben, nagy
galyrakást hordtam össze, meggyujtottam és a lángok fénye a
fenyőágak között lobogott. Semmi fagy.</p>
<p>Az első a jeges éjszakák közül! mondottam. És bóditóan heves
öröm áradt el rajtam.</p>
<p>Üdv nektek emberek és állatok és madarak, üdv a magányos
éjszakára az erdőben, az erdőben. Üdv a sötétségre és istennek a
fák között szálló susogására, üdv az édes, egyhangu mormolására a
csendnek, a mint fülembe suhan, üdv a zöld lombra, a sárga lombra,
üdv az élet hangjára, amelyet hallok a fü csittegő növésében és a
kutya horkolásában. Dörgő éljen a vadmacskára, amely a hasán
fekszik, les és készenlétben van, hogy rávesse magát a vadra, a
sötétben, a sötétben. Üdv a föld könyörületes csöndjére, a
csillagokra, a holdkaréjra, mindezekre, mindenre…</p>
<p>Fölegyenesedtem és hallgatóztam. Nem hallott senki. Leültem
megint.</p>
<p>Köszönet a magányos éjszakáknak, a hegyeknek, a sötétségnek és a
tenger mormolásának: a szivemen csapkod át! Köszönet az életemért,
a lélegzésért, a kegyért, hogy élhetek ma éjjel, mindezért
köszönetet mondok igaz szivemből. Hallgatózz keletnek, hallgatózz
nyugatnak, nem, hallgatózz. Az örök isten ez! Ez a csönd, ami
fülembe susog, a mindenség vére, az isten árasztja, aki bennem él
és aki az egész világban él. A máglyám <span class=
"pagenum"><a name="Page_98" id="Page_98">-98-</a></span> fényében
csillogni látok egy pókhálót, a tengerről evezővel hajtott csónakot
hallok és északon az északi fény tör az ég felé! Ó, hallhatatlan
lelkemre mondom, hogy köszönetet mondok azért is, mert én vagyok
az, aki itt ül…</p>
<p>Csend. Egy fenyőtoboz tompán bukott a földre. Egy fenyőtoboz
lehullt! gondoltam. A hold magasan járt az égen és a láng libegett
a félig leégett máglyán és alvásra készült. És a késő éjszakában
lassan hazavándoroltam.</p>
<p>A második jeges éjszakában ugyanaz a csönd, és ugyanaz a
csöndes, szelid időjárás. Lelkem nyugtalan. Mechanikusan megyek egy
fa alá, sapkám a szemembe huzom mélyen, hátammal nekitámaszkodok a
fának és kezem a nyakam köré fonom. Magam elé meredtem és
gondolkodtam: a magamrakta tüz fölcsapó lángja vakitotta a szemem
és én nem éreztem azt. Hosszu ideig álltam ugyanabban a helyzetben,
gondolatlanul és belemeredtem a tüzbe; először lábam mondotta föl a
szolgálatot és fáradt lett; egészen megmerevedett és leültem. Csak
most tudtam gondolkodni azon, hogy mit cselekedtem. Miért is néztem
annyi ideig a tüzbe?</p>
<p>Asopus fölemelte a fejét, hallgatózott, lépéseket hallott, Éva
tünt föl.</p>
<p>– Ma este végtelenül gondterhes és szomoru vagyok! –
mondottam.</p>
<p>Nagy részvétében nem tudott szólni szemmit.</p>
<p>– Három dolgot szeretek, mondtam azután. Szeretek egy szerelmes
álmot, amit álmodtam valaha, téged szeretlek, és szeretem ezt a
darab földet.</p>
<p>– És mit szeretsz leginkább?</p>
<p>– Az álmot.</p>
<p>Csönd lett megint. Asopus ismerte Évát, oldalára hajtotta a
fejét és nézte őt. Tovább mormoltam: <span class="pagenum"><a name=
"Page_99" id="Page_99">-99-</a></span></p>
<p>– Ma az uton láttam egy leánykát, kedvesével ment, kar a karban.
A lányka rámmutatott a szemével és amikor elhaladtam mellettük a
nevetéstől alig tudta tartóztatni magát.</p>
<p>– Min nevetett?</p>
<p>– Azt nem tudom. Valószinüen rajtam nevetett. De miért
kérded?</p>
<p>– Ismered őt?</p>
<p>– Igen, köszöntöttem őt.</p>
<p>– És ő nem ismert meg?</p>
<p>– Nem… Ám miért ülsz most itt és miért kémlelsz engem. Ez nem
szép tőled. Nem fogsz arra kényszeriteni, hogy megmondjam a
nevét.</p>
<p>Szünet.</p>
<p>Ujból mormolni kezdtem:</p>
<p>– Hogy min nevetett? Nagyon kacér ő; de hogy min nevetett? Jézus
Krisztus nevére, mit is tettem neki?</p>
<p>Éva válaszolt:</p>
<p>– Csunya volt tőle, hogy kinevetett téged.</p>
<p>– Nem, nem volt csunya! – kiáltottam. Nem szabad vádolnod őt,
semmi rosszat nem tett és igaza volt, ha nevetett rajtam. Hallgass,
az ördögbe is, hagyj engem békében, érted?</p>
<p>Éva megijesztett a mozdulatlanságával. Ránéztem és ugyanabban a
pillanatban megsajnáltam kemény szavaimat, térdre estem előtte és
összekulcsoltam a kezem.</p>
<p>– Menj haza, Éva! Te vagy az, akit legjobban szeretek a világon;
hogyan is szerethetnék egy álmot? Az tréfa volt csupán; te vagy az,
akit szeretek. Ám most menj haza, reggel eljövök hozzád; gondolj
rá: én a tiéd vagyok, ne feledd ezt. Jó éjt!</p>
<p>És Éva hazament.</p>
<p>Harmadik a jeges éjszakák közül, egy éjjel a legfeszültebb
várakozásban. Ha legalább valami kevés <span class=
"pagenum"><a name="Page_100" id="Page_100">-100-</a></span> fagy
lenne! A fagy helyett csöndesen mozgó meleg naplemente és az
éjszaka olyan volt, mint a langyos szellő. Fölpiszkáltam a
tüzet…</p>
<p>– Éva, alighanem nagy gyönyörüség lehet, ha valakit a hajánál
hurcolnak. Az ember annyi őrültségre képes. Az embert például
völgybe le, hegyre föl hurcolják a hajánál és amikor megrettenten
kérdezik, hogy mi történik itten, nyugodtan felelheti: a hajamnál
hurcolnak. És ha azt kérdik: ne segitsek neked, ne szabaditsalak
meg? akkor azt lehet felelni: Nem! És ha kérdik: és kibirod ezt?
akkor felelni: igen, én kibirom; mert imádom a kezet, amely hurcol
engem… Éva, tudod, mit tesz remélni?</p>
<p>– Igen, azt hiszem.</p>
<p>– Látod Éva, hinni az valami csodálatos, sőt néha egészen
rendkivüli. Például az ember egy reggelen mehet az uton és
remélheti, hogy találkozik azzal, akit szeret. És találkozik vele?
Nem! Miért nem? Mert az a valaki azon a reggelen máshol járt és
mással beszélt… A hegyekben megismertem egy öreg remetét.
Ötvennyolc éve vak már és elmult már hetven éves Ugy tünik neki,
hogy időről-időre jobban lát; egyöntetüen halad a javulása és
reméli ha semmi közbe nem jön, néhány év multán meglátja a napot. A
haja fekete még, de szeme már egészen fehér. Amikor együtt ültünk
az ő erdei kunyhójában és pipáztunk, akkor arról a sok mindenről
beszélt, amit látott, mielőtt vak lett volna. Kemény, erős ember,
nem érzelgős, megingathatatlan és őrizi a reménységét. Amikor
bucsuzni kezdtem, kikisért és odakünn különböző irányokba
mutogatott. Arra van észak, mondotta és arra van dél. Egy darabig
ebben az irányban menj, mondta, és ha már lefelé haladtál a
hegyről, akkor megfordulsz és ebben az irányban haladsz tovább.
Nagyon helyesen, mondottam <span class="pagenum"><a name="Page_101"
id="Page_101">-101-</a></span> én. Ekkor fölnevetett az öreg remete
és az tmondta: Látod, negyven vagy ötven évvel ezelőtt nem tudtam
ezt; azóta jobban látok tehát; mindig javul. Akkor meghajolt és
eltünt a kunyhóban, az ő földi otthonábun. Akkor azután leült a
háza elé és tovább reménykedett abban, hogy pár év multán meglátja
a nap karéjját… Éva, valami igen csudálatos a reménykedés. Most
például abban reménykedem én, hogy elbirom feledni azt a személyt,
akivel ma reggel nem találkoztam a hegytetőn.</p>
<p>– Olyan különösen beszélsz.</p>
<p>– Ma van az utolsó jeges éjszaka! Igérem neked, Éva, hogy
holnapra egészen más ember leszek. Hagyj most egyedül. Holnap nem
fogsz rámismerni; ha hozzád jövök, nevetni fogok és megcsókollak
téged te édes gyermek. Gondolj rá: ez az éjszaka még az enyém;
azután más ember leszek; néhány óra multán már bekövetkezik az. Jó
éjt Éva!</p>
<p>– Jó éjt.</p>
<p>Közelebb huzódtam a tüzhöz és bámultam a lángokat Egy fenyőtoboz
hullt le az ágról; itt, amott egy száraz ág is lehullott, az
éjszaka mély. Behunytam a szemem.</p>
<p>Egy óra multán az agyam bizonyos ritmusra munkált; énekeltem a
nagy csöndben. Fölnéztem a félholdra és ugy tünt nékem, mint valami
fehér kagyló és én olyasfélét éreztem iránta, mintha szerelmes
lennék belé és éreztem, hogy elpirulok. Ez a hold! mondtam
csöndesen és fájdalmasan. Ez a halál! A szivem szelid verésekben
kopogott felé. Néhány pillavillanásig tartott az egész. Zugott
némileg, valahonnan idegen szél kerekedett elé, egy különös
légnyomás. Mi ez? Körülnéztem, de nem láttam semmit, senkit! A szél
hiv magához és szivem fájdalmasan engedelmeskedik a hivásnak.
<span class="pagenum"><a name="Page_102" id=
"Page_102">-102-</a></span> Ugy éreztem, hogy kiemeltek a
környezetemből, kiemeltek önmagamból, odanyomtak egy láthatatlan
mellre és szemem könnyes lett; reszkettem – isten lát engem és
valahol a közelben van. Mindez néhány pillahunyásig tartott. Oldalt
forditottam a fejem, a különös légnyomás eltünt és én olyasmit
láttam, mint a hátát egy szellemnek, aki hangtalan lépésekkel
kifelé tart az erdőből…</p>
<p>Rövid ideig sulyos némaságérzéssel kinlódtam, a nagy izgalom
egészen kimeritett, olyan halálosan fáradt lettem és elaludtam.</p>
<p>Mire fölébredtem, eltünt az éjszaka. Ah, régen nem kóboroltam
ilyen sanyaru állapotban, láz volt minden tagomban és vártam minden
pillanatban, hogy valami betegség a földre terit. Gyakran mindent a
feje tetején láttam állani, mindent kigyulladt arcommal láttam és
mély szomoruság uralkodott rajtam.</p>
<p>Most elmult már.</p>
<h3>XXVII.</h3>
<p>Ősz van. A nyár elmult; épen olyan sebesen tünt, mint ahogy
jött: ah, milyen sebesen tünt el. A napok meghidegültek, vadászok,
halászok és énekelek az erdőben. És vannak napok, amikor a
tengerről sürü köd huzódik be és mindent sötétségbe von. Egy ilyen
napon történt valami. Magányos bolyongásaimban beletévedtem az
erdőbe és a fiókközségben bukkantam ki, közvetlenül a doktor háza
mellett. Vendégek voltak nála és azok a fiatal hölgyek is, akikkel
együtt voltam egyszer.</p>
<p>A kapu elé kocsi robogott: a kocsiban Edvarda ült. Visszahőkölt,
amikor meglátott engem. Az ég áldja meg! köszöntöttem csendesen őt.
A doktor azonban <span class="pagenum"><a name="Page_103" id=
"Page_103">-103-</a></span> visszatartott. Kezdetben Edvarda
elfogódott volt a jelenlétem miatt és ha megszólaltam, lehunyta a
szemét; később azonban könnyebben vett engem, sőt pár kurta szót is
intézett hozzám. Föltünően halvány volt és a köd hidegen, szürkén
feküdt az arcán. Nem szállott ki a kocsiból.</p>
<p>– Küldetésben utazom! – mondta nevetve. – Az anyaegyházban
voltam, de nem találtam ott senkit közületek és ott mondták, hogy
ti itt vagytok. Órákhosszat hajtottam le meg föl, hogy
megtaláljalak benneteket. Holnap egy kis ünnepség lesz nálunk; az
alkalom az, hogy a báró elutazik a jövő héten. Engem biztak meg,
hogy meghivjalak titeket. Tánc is lesz. Tehát holnap este.</p>
<p>Mindannyian meghajoltak és megköszönték a meghivást.</p>
<p>Nékem ezt mondta később:</p>
<p>– Legyen olyan jó és ne maradjon el maga se. És az utolsó
pillanatban ne kérjen bocsánatot valami kártyán.</p>
<p>Ezt senkinek másnak nem mondotta. Nemsokára tovább hajtott.</p>
<p>Olyan megindult voltam e váratlan jóakaraton, hogy egy
pillanatban észrevétlenül eltüntem és örvendőn mosolyogtam magam
elé. Nemsokára elbucsuztam a doktortól és a társaságtól és
megindultam hazafelé. Milyen kegyes volt, milyen kegyes volt! Mint
viszonozhatom én ezt?! A kezem száraz lett és édes hüvösség áradt
el csuklóimon. Uram, istenem, itt megyek és tántorgok az örömtől és
nem tudom összekulcsolni a kezem, de könyek vannak a szememben a
nagy elernyedéstől; mit lehet ez ellen tenni?… Késő este volt már,
amikor hazaértem.</p>
<p>A kikötőhid felé vettem az utam és egy hajóstól megkérdeztem,
hogy megjön-e holnap estig a postahajó? <span class=
"pagenum"><a name="Page_104" id="Page_104">-104-</a></span> Ah,
nem, a postahajó majd csak valamikor a jövő héten jön. Fölsiettem a
kunyhóba és kutatni kezdtem a legjobb ruhám után. Tisztogattam,
simitgattam; néhány helyen lyukas volt és én sirtam és stoppoltam a
lyukakat.</p>
<p>Mikor elkészültem, leheveredtem a fapadra. Egy pillanatig
tartott a nyugalmam csupán; egy gondolat ötlött az agyamba,
fölugrottam és állva maradtam a szoba közepén. Valami fogás az
egész! susogtam. Engem bizonyosan nem hivott volna meg, ha
véletlenül nem lettem volna jelen, amikor meghivta a többit;
azonkivül elég világosan intett arra, hogy maradjak el, amikor a
bocsánatkérő kártya küldéséről beszélt…</p>
<p>Nem aludtam egész éjjel, és amikor megjött a reggel, fázva,
borzongva, kialvatlanul, lázasan mentem az erdőbe. Hó! Sirulundban
már készülnek a vendéglátásra! És tovább? Nem is megyek oda, de
kártyát sem küldök. Mack ur igen gondolkodó ember, most a báró
tiszteletére ünnepet rendez, de én nem megyek el arra,
értitek?…</p>
<p>A köd sürün ráfeküdt a völgyre és a hegyre és ruhámra hideg
jégréteg rakódott, megsulyositotta a ruhám és az én arcom hideg és
nedves volt. Csak néha-néha jött egy-egy szélfuvás és
kényszeritette az alvó ködöt sülyedni, emelkedni, sülyedni,
emelkedni.</p>
<p>Késő délután volt, sötétedett már, a köd mindent eltakart a
szemem elől és nékem nem volt semmi eszközöm, amivel megmérhettem
volna az idő állását. Órákhosszat csavarogtam a hazafelé vezető
uton; nem volt semmi, ami sietésre ösztönzött volna; a legnagyobb
lelkinyugalommal tértem az ellenkező irányba és nekivágtam az
erdőnek, az erdő teljesen ismeretlen részeinek. Végül puskám
nekitámasztottam egy fa törzsének és tanácsot kértem az
iránytümtől. Pontosan magam elé jelöltem <span class=
"pagenum"><a name="Page_105" id="Page_105">-105-</a></span> az utat
és megint megindultam. Nyolc, vagy kilenc óra lehet.</p>
<p>Most történt valami.</p>
<p>Félóra multán zenét hallottam a ködön át; néhány pillahunyással
később ráismertem a helyre; Sirilund főépülete előtt álltam. Hát az
én iránytüm épen abba az irányba tévesztett engem, amelyet kerülni
akartam? Ismerős hang hivott; a doktor hangja volt. Nemsokára
bevezettek.</p>
<p>Talán a puskám csöve is befolyással volt az iránytüre és talán
az is közremüködött a megtévesztésemben. Később is történt ilyesmi
velem, most ebben az évben. Nem tudom, hogy mit kell gondolnom.</p>
<h3>XXVIII.</h3>
<p>Egész este az a keserves érzésem volt, hogy nekem nem kellett
volna eljönnöm ebbe a társaságba. Az érkezésem alig vették észre,
annyira el voltak foglalva egymással és Edvarda futólag üdvözölt.
Nekiláttam az ivásnak, mert ugy éreztem, hogy hivatlanul jöttem ide
de nem mentem el mégsem.</p>
<p>Mack ur sokat nevetett, mindenkinek megmutatta a nevető arcát és
frakkot viselt, ami igen jól illett neki. Majd itt volt, majd
amott, ebben a szobában is, amabban is, elvegyült a félszáz vendég
között, néha-néha táncolt egy táncot. Tréfálkozott és nevetett.
Szemében a barátságosság csillogott.</p>
<p>Az egész házon a zene és az ének moraja áradt el. Öt szoba telt
meg vendéggel és ezenkivül táncoltak a nagy teremben. Épen akkor
ültek vacsorához, amikor érkeztem. Szolgáló leányok szaladgáltak
köröskörül, kezükben étel, pohár, bor, kávéskanna, szivar, pipa,
gyümölcs, torta. Semmivel sem takarékoskodtak. A koronaégőt
<span class="pagenum"><a name="Page_106" id=
"Page_106">-106-</a></span> rendkivül vastag gyertyákkal ültették
körül, amiket egyenesen e célra öntöttek; azonkivül az uj
paraffinlámpák is égtek.</p>
<p>Éva a konyhában segédkezett és néha láttam őt.</p>
<p>A báró nagy figyelem tárgya volt, bár igen szerényen viselkedett
és egyáltalában nem tolta előtérbe magát. Ő is frakkot viselt, de
annak szárnyai a csomagolástól sajnálatosan gyürődöttek voltak.
Minden föltünés nélkül mulatott Edvardával, követte a szemével,
koccintott vele és kisasszonynak szólitotta őt, épen ugy, mint a
pap leányait és mint a körorvos leányait. Leküzdhetetlen
ellneszenvvel voltam iránta és alig tudtam ránézni anélkül, hogy
szomoru és buta grimaszt ne vágjak felé. Ha szólt hozzám, kurtán
feleltem és utána ajkamba haraptam.</p>
<p>Néhány részlet eszembe jut erről az esetről. Fiatal szőkeséggel
beszélgettem, aki mindannyiszor nevetésben tört ki, valahányszor
mondtam valamit, vagy elmeséltem valami történetet. Aligha volt
valami különös történet; de talán némileg becsipett állapotomban
elevenebben adtam elő, mint ahogy most emlékezni tudok rá; különben
a történet maga kisuhant az emlékezetemből. Egyszóval hát: amikor
megfordultam, Edvarda állott mögöttem. Elismerő pillantást vetett
felém. Később megjegyeztem, hogy a szőkeséget magával vitte és
azután érdeklődött, hogy mit mondtam én. Ki sem mondhatom, hogy
mennyire jól esett Edvarda barátságos pillantása, miután mint a
kitaszitott kószáltam egész estén át szobáról-szobára; mindjárt
megjött a kedvem, bátor lettem és mulattatón beszéltem több
emberrel. Annyit tudok, hogy semmi ügyetlenséggel nem tettem
bünössé magam…</p>
<p>Künn álltam a lépcsőházban. Éva kijött az egyik szobából és több
üres tálat vitt. Meglátott, kijött hozzám, <span class=
"pagenum"><a name="Page_107" id="Page_107">-107-</a></span> kezével
hevesen végigsimitotta a kezem, azután mosolygott és elment.
Egyikünk sem szólt egy szót. Amikor nem sokkal később én is be
akartam menni, Edvarda a folyosón állt és engem nézett. Ő is csak
nézett, ő sem szólott semmit. Bementem a terembe.</p>
<p>– Gondoljátok csak, Glahn hadnagy azzal az ürügygyel, hogy friss
levegőre van szüksége, kimegy a lépcsőházba és ott cselédleányokkal
szórakozik. – Edvarda mondta ezt; igen hangosan. Az ajtóban állott
és több ember hallotta a beszédet. Mosolygott és ugy tett, mintha
tréfálna csupán, de arca igen halvány volt.</p>
<p>Nem feleltem, csak ugy magam elé mormoltam:</p>
<p>– Véletlenség volt, ő kijött, a folyosón találkoztunk…</p>
<p>Mult az idő, talán egy óra is elmult. Egy hölgy a ruhájára
döntött egy pohár bort. Edvarda, alig hogy meglátta ezt,
fölkiáltott:</p>
<p>– Mi történt? Bizonyosan Glahn tette!</p>
<p>Nem én voltam, amikor a szerencsétlenség történt, a szoba másik
sarkában állottam. Mostantól kezdődőn alaposan nekiláttam az
ivásnak és állandóan az ajtóhoz szorultan álltam, nehogy utjában
legyek a táncolóknak.</p>
<p>A báró megint maga köré gyüjtötte a hölgyeket és azon
panaszkodott, hogy gyüjteményét elcsomagolták már és igy nem
mutogathatja meg a Fehér-tengeren szerzett kincseit, a tenger
mélyéről halászott csigákat, kagylókat, tengeri állatokat. A
hölgyek kiváncsin pislogtak az inggombja felé, az ötágu koronára,
amely bárói rangot jelentett tehát. E körülmények között a dokornak
semmi szerencséje nem volt és a halálról meg az ecsetről való
mulatságos históriája is hatástalanul hangzott el. Ha azonban
Edvarda beszélni kezdett, ugy a doktor rögtön figyelmessé lett.
Javitgatta nyelvbotlásait <span class="pagenum"><a name="Page_108"
id="Page_108">-108-</a></span> és nyugodt fensőbbséggel javitotta
ki, amit helytelenül mondott.</p>
<p>Edvarda mondta:</p>
<p>– Amig átlépek a halál völgyén…</p>
<p>A doktor kérdezte:</p>
<p>– Min lép át?</p>
<p>– A halál völgyén. Nem ugy mondják, hogy a halál völgyén?</p>
<p>– Mindig a halál folyójáról hallottam beszélni. Bizonyosan erre
gondol.</p>
<p>Később arról beszélt, hogy ő ugy tud megőrizni valamit, mint
egy…</p>
<p>– Mint egy sárkány! – vágott közbe a doktor.</p>
<p>– Igen! Mint egy sárkány.</p>
<p>Ám az orvos könyörtelen volt:</p>
<p>– Köszönje meg, hogy megmentettem. Bizonyos vagyok, hogy azt
mondotta volna: mint Árgus.</p>
<p>A báró magasra huzta a szemöldökét és vastag szemüvegén
keresztül csudálkozón nézett a doktorra; ám a doktor ugy tett,
mintha nem venné észre. Törődött is ő a báróval!</p>
<p>Még mindig az ajtó mellett álltam, a teremben vidáman táncoltak.
Végre sikerült egy tanitónővel beszélgetést kezdenem. A háboruról
beszélgettünk, a krimi alakulásokról, a francia eseményekről, a
császárról, Napoleonról, a törökökről, akiket Napoleon védelmébe
vett; a fiatal hölgy szorgalmas ujságolvasó volt és friss hireket
beszélt nekem. Végül egy szófára ültünk és ott beszélgettünk
tovább.</p>
<p>Edvarda jött felénk, megállott előttünk és hirtelen azt
mondotta:</p>
<p>– Hadnagy ur, önnek meg kell bocsátania, hogy megleptem a
lépcsőn. Nem teszem soha többé.</p>
<p>Nevetett most is és nem nézett rám. <span class=
"pagenum"><a name="Page_109" id="Page_109">-109-</a></span></p>
<p>– Kis Edvarda, hagyjon már föl ezzel! – mondottam.</p>
<p>»Ön«-nek szólitott, ez nem mutatott jóra és vonásai is
gonoszságra mutattak. A doktorra gondoltam és fölényesen ugy vontam
föl a vállam, mint ahogy ő tett volna. Azt mondta:</p>
<p>– Ám miért nem megy ön a konyhába? Éva ott van. Ugy tetszik,
önöknek ott künn a helye.</p>
<p>Gyülölködve nézett rajtam végig.</p>
<p>Azt mondtam:</p>
<p>– Kis Edvarda, ne tegye ki annak a veszedelemnek. magát, hogy
félreértésbe essék.</p>
<p>– Nem, hogyan? Természetes, az lehetséges! Oh, hogy
gondolja?</p>
<p>– Ön egy kissé indulatosan beszél. Most például ugy tünik nekem,
mintha formálisan kiutasitott volna a konyhába; ez csak félreértés
lehet. Nagyon jól tudom, hogy egyáltalán nem volt szándéka ilyen
szemtelenséget tenni.</p>
<p>Néhány lépéssel távolabb ment tőlünk. Láttam rajta, hogy folyton
azon gondolkodik, amit mondottam neki. Megfordult, visszajött és
lélekzetvesztve mondta:</p>
<p>– Egyáltalán nem félreértés volt; ön jól hallott hadnagy ur, én
a konyhába utasitottam önt.</p>
<p>– De nem, Edvarda, ne! kiáltott a megrettent tanitónő.</p>
<p>Ujból a háboruról beszéltem és a krimi viszonyokról, de
gondolataim messzi jártak mindezektől. Nem voltam részeg, nagyon
kábult csupán, a padló elszaladt a lábam alól és mint máskor is
ilyen szerencsétlen alkalmakkor elvesztettem az egyensulyt.
Fölemelkedtem a szófáról és kiakartam menni. A doktor tartott
vissza:</p>
<p>– E pillanatban hallottam egy dicsőitő beszédet magáról!
mondotta. <span class="pagenum"><a name="Page_110" id=
"Page_110">-110-</a></span></p>
<p>Beszédet? Kitől?</p>
<p>– Edvarda mondotta. Még most is a sarokban áll és vágyón néz
magára. Soha nem feledem; a szerelem ugyan sugárzik a szeméből, de
ő hangos szóval is mondotta, hogy csudálja önt.</p>
<p>– No ez jó! mondtam nevetve. Óh, de a fejemben nem volt egy
tiszta gondolat.</p>
<p>A báróhoz mentem, lehajoltam hozzá, mintha a fülébe akartam
volna sugni valamit, mikor elég közel hajoltam hozzá, belefujtam a
fülébe. Megrettent, meredten nézett rám és ugy bámult, mint valami
eszelős. Később láttam, hogy Edvardához ment és közölte vele a
történteket. Edvarda boszusan, haragosan hallgatta. A cipőjére
gondolt, amit a vizbe hajitottam, a tányérokra, a poharakra, amiket
elég szerencsétlen voltam összetörni, rágondolt mindarra a
botlásra, amit az illem ellen követtem el, mindez megélemedett
agyában. Szégyenleni kezdtem magam, lehetetlen voltam; amerre
fordultam, mindenütt aggódó és csodálkozó pillantásokkal
találkoztam, és erre bucsuvétel, köszönés nélkül megszöktem
Sirilundból.</p>
<h3>XXIX.</h3>
<p>A báró el fog utazni; valóban! Fölpakkolom a puskám, fölmegyek a
hegyekbe és az ő és Edvarda tiszteletére hangosat lövök a levegőbe.
Mély lyukat bányászok a sziklába és az ő és Edvarda tiszteletére,
lerobbantom a sziklát. És ha a hajója elhalad előttem, hatalmas
sziklatömeg válik le a hegyből és lerohan pusztitva és belerohan
előtte a tengerbe. Tudtam egy helyről, egy repedésről a sziklában,
ahol nemrégiben volt már sziklaomlás és ahol igy szabad utja van a
lerohanó kőtömegnek <span class="pagenum"><a name="Page_111" id=
"Page_111">-111-</a></span> egészen a tengerig. Mélyen alattam
csónakkikötő volt abban az irányban.</p>
<p>– Két bányászó furót! mondottam a kovácsnak.</p>
<p>És a kovács két bányászó furót készitett…</p>
<p>Évát véglegesen alkalmazták és az volt napestig a dolga, hogy
egy lóval járjon a csür és a malom között. Egy férfi munkáját
kellett végeznie és nehéz buzászsákokat emelgetett. Találkoztam
vele és gyönyörü volt friss, egészséges arcával. Jó isten, milyen
bájos volt a szelid mosolya. Minden este találkoztam vele.</p>
<p>– Éva, szerelmem, olyan vagy, mintha nem lenne semmi gondod!</p>
<p>– Te a szerelmednek nevezel! Tudatlan asszony vagyok csupán, de
én hü maradok hozzád. Hü maradok hozzád, ha meg is kell halnom
miatta. Mack ur mindennap kegyetlenebb lesz, de én nem törődöm
vele; ő dühöng, de én nem felelek neki. Megkapott a kezemnél és
szürke lett dühében. Egy gondom mégis van.</p>
<p>– Egy gondod? Mi az?</p>
<p>– Mack ur megfenyegetett téged. Azt mondta nekem: Az a hadnagy
csavarta el a fejed. Azt feleltem; Igen, én az övé vagyok. Ekkor
mondta: Na várj csak, rajta leszek, hogy elpusztuljon innen! Ezt
tegnap mondta.</p>
<p>– Nem tesz semmit, hadd fenyegetőzzön… Éva, szabad megnéznem,
hogy még mindig oly parányiak a lábaid? Hunyd be a szemed, hadd
nézzem meg.</p>
<p>Becsukott szemmel hullott a nyakamba. Reszketett. <span class=
"pagenum"><a name="Page_112" id="Page_112">-112-</a></span></p>
<h3>XXX.</h3>
<p>A hegyen ülök és bányászok. Kristályos őszi levegő fog körül, a
kalapács ugy hangzik, ütemesen csapkod a furóra, Asopus mellettem
ül és csodálkozón nézi a munkám. Néha-néha az elégedettség árad el
lelkemben; nem tudja senki, hogy itt ülök a kopár sziklákon.</p>
<p>A vándor madarak elmentek már; szerencsés utazást és boldog
viszontlátást. Cinegék, sólymok és néhány hegyi veréb éldegélt még
a sivár, köves mezőn és a csenevész bokrok között; pipp pip! Olyan
különösen megváltozott minden; a lucfenyő vörösen válik el a szürke
kövektől, amott egy harangvirág, a bojtorján közül egy madár
emelkedik, szeliden ringatja magát és csöndesen énekel: hallga. Ám
minden fölött egy halászkeselyü kóvályog, a nyakát előrenyujtja és
eltünik az erdő irányában.</p>
<p>Megjött az este; leteszem a vésőt, a kalapácsot és elrejtem egy
szikla alá. Pihenek. Minden szunnyad, északon fölkel a hold és a
hegyek rengeteg árnyékot vetnek. Telihold van; olyan, mint valami
virágzó sziget, olyan mint valami ércből való rejtély és én nézem
és én kerülgetem és én csudálom. Asopus fölemelkedik és nyugtalan
lesz.</p>
<p>Mit akarsz Asopus? Ami engem illet, én kimerült vagyok a
fájdalomtól, elakarom feledni őt, borba akarom fojtani őt.
Parancsolom Asopus, nyugodtan feküdj, semmi nyugtalanságot nem
akarok látni. Éva kérdezte: Gondolsz néha-néha rám? Én feleltem:
Mindig te reád! Éva megint kérdi: És örvendsz, ha rám gondolhatsz.
Feleltem; nagy örömmel, semmi mással, mint örömmel. Akkor mondta
Éva: A hajad őszül. Én feleltem: Igen, őszülni kezd. Ám Éva
kérdezte: De amiatt őszül, amire gondolsz? Erre azt feleltem:
<span class="pagenum"><a name="Page_113" id=
"Page_113">-113-</a></span> Talán… Végül azt mondta Éva; Akkor nem
csupán énrám gondolsz… Asopus feküdj csöndesen inkább, valami mást
beszélek el neked…</p>
<p>Ám Asopus fölállott és idegesen a völgy felé ráncigált, ugatott
és a kabátom rángatta. Mikor fölállottam és követtem végre, nem
tudott elég gyorsasággal rohanni. Az égre és az erdők fölé vörösség
szökött; szemem előtt fatüz lobogott, egy óriási máglya.
Megállottam, magam elé meredtem, mentem néhány lépést és megint
magam elé meredtem – a kunyhóm lángokban állt.</p>
<h3>XXXI.</h3>
<p>A gyujtogató Mack ur volt; az első pillanatban rájöttem erre.
Elvesztettem az állatbőreim, elvesztettem a madártollaim,
elvesztettem a kitömött sasom; mindenem elveszitettem; elégett
minden. Nos hát? Két éjszakán a szabadban háltam és nem mentem
Sirilundba hajlékot kérni; végül egy elhagyott halászkunyhót
béreltem a rakodóhidnál és a nyilásokat száraz mohával tömködtem.
Nagy csomó vörös hangán feküdtem, amit a hegyekben kerestem össze.
Ujra születtem.</p>
<p>Edvarda követet küldött hozzám: hallott szerencsétlenségemről és
apja nevében egy szobát ajánlott föl Sirilundban. Edvarda érzékeny?
Edvarda nagylelkü? Nem válaszoltam. Istennek hála, nem voltam
hajlék nélkül többé és büszke örömmel töltött el, hogy hallgathatok
Edvarda ajánlkozásán. Az uton találkoztam vele meg a báróval,
karöltve mentek; arcukba néztem és amikor mellettük elhaladtam,
köszöntöttem őket. Ő megállott és megkérdezte: <span class=
"pagenum"><a name="Page_114" id="Page_114">-114-</a></span></p>
<p>– Hadnagy ur, hát ön egyáltalán nem akar nálunk lakni?</p>
<p>– Az uj lakásom csaknem készen van már! – mondottam és
megállottam én is.</p>
<p>Rámnézett, a melle hullámzott.</p>
<p>– Nem történt volna nálunk se semmi baja!</p>
<p>A szivemben köszönetféle éledt; ám nem voltam olyan állapotban,
hogy ilyesmit mondjak.</p>
<p>A báró lassan továbbment.</p>
<p>– Nem akar többé látni. Ugy-e, – kérdezte.</p>
<p>– Köszönöm szépen, hogy kunyhóm leégésekor hajlékkal kinált meg.
Ez épen olyan nemes volt, amennyire nem történt az apja
beleegyezésével. És mégegyszer hajadonfőtt köszöntem meg a
szivességét.</p>
<p>– Isten nevére, hát nem akar látni többé Glahn? mondta
egyszerre.</p>
<p>A báró kiáltott:</p>
<p>– A báró hivja! mondtam és most mélyre emeltem a sapkám.</p>
<p>Fölmentem a hegyre bányászni tovább. Nem, nem, semmi sem hoz ki
a sodromból többé. Évával találkoztam. Na, látod-e, kiáltottam
felé. Mack ur nem tud elüzni innen. Fölgyujtotta a kunyhóm, de van
már egy ujabb kunyhóm… Kefe volt nála és egy kátránykanna. Mi az
Éva?</p>
<p>Mack ur a csónakkikötőbe, a sziklák alá, a csónakkikötőbe egy
bárkát vitetett és Évának az a kötelessége, hogy bekátrányozza.
Vigyáz minden lépésére és néki engedelmeskedni kell.</p>
<p>Ám miért épen a csónakkikötőbe? És miért nem a kikötőhidhoz?</p>
<p>Mack ur igy parancsolta…</p>
<p>Éva, Éva, szerelmem, rabszolgává alacsonyitanak és te nem
panaszkodol mégsem. Lám, most mosolygasz mindent <span class=
"pagenum"><a name="Page_115" id="Page_115">-115-</a></span> és
mosolyodon az élet tör keresztül, ha rabszolga vagy is!</p>
<p>Mikor a bányászó helyemre értem, megmeredtem a meglepetéstől.
Láttam, hogy emberek jártak ezen a helyen, felkutattam a nyomokat a
fövenyen és megismertem Mack ur hosszu, hegyes cipőit. Mit csavarog
az erre? gondoltam és körülnéztem. Nem láttam senkit. Nem is
gyanakodtam.</p>
<p>Leültem, ráütöttem a vésőre és nem is gyanitottam, hogy milyen
őrültségbe kezdtem.</p>
<h3>XXXII.</h3>
<p>A postahajó megjött és meghozta az uniformisom; a hajóra azután
berakták a báró sok ládáját, kagylóit, moszatait, mindenét. Most
nagy kannákat cipeltek heringgel telin; este már tovább megy
állitólag.</p>
<p>Előszedtem a puskám és mindkét csövét erősen megtömtem
puskaporral. Mikor elvégeztem ezt, jelentősen pillantottam magam
elé. Kimentem a hegybe, puskaporral tömtem meg a bányászott lyukat
és megint felentősen pillantottam magamra. Mindent elkészitettem
hát. Lefeküdtem és vártam.</p>
<p>Óraszám néztem. Egész idő alatt azt hallottam, hogy a
kikötőhidnál, mint recseg-ropog láncain a hajó. Most várnom kell
néhány pillanatig. A hold nem jött fel még és én eszeveszettként
bámultam a sötét éjre. Amikor az előárboc csucsa megjelent a
szirtek között, meggyujtottam a kanócot és gyorsan visszavonultam.
Egy perc telt el.</p>
<p>Hirtelen borzalmas robbanás hangzott, a szikla port szórt
magából, egész sereg kőszilánk szállt a magasba és irtózatos
dörgéssel zuhant, zuhant a mélységbe egy óriás darab szikla. A
hegyeken köröskörül visszhangzott <span class="pagenum"><a name=
"Page_116" id="Page_116">-116-</a></span> ez a zaj, ez a dörgés.
Elővettem a puskám és kilőttem az egyik csövet: az soká tizszeresen
verte vissza. Egy pillanattal később a másik csövet is kilőttem és
a levegő reszketett az üdvözlő lövésektől. A visszhang pedig messzi
vidékeknek vitte hirül az én üdvözlő lövéseim és ugy hangzott
mindez, mintha a hegyek egyetlen kórusban kiáltoznának
üdvözléseként a távozó hajónak. Kurta pillanat mult el, a visszhang
elcsöndesedett, a hegyek megnémultak és a földön békességes csönd
volt megint. A hajó eltünt az alkonyulatban.</p>
<p>Valami különös izgalomtól remegtem; hónom alá vettem a furót, a
táskát és merev térddel lefelé tartottam a hegyről. A legkurtább
uton mentem és folyton nyomon követtem az általam okozott
hegyomlást, ami füstölgő, forró nyomot hagyott maga után. Asopus az
egész idő alatt nyugtalanul ment és tüszkölve rázta fejét az égés
szaga miatt.</p>
<p>Amikor leértem a csónakkikötőbe, nagy fölindulásom megmerevitett
egy pillanatra: a lezuhant sziklatömbtől szétzuzottan egy csónak
hevert és mellette összeroncsolt tagokkal Éva, Éva megőrölten,
szétszaggatottan az irtózatos lökéstől. Teste a
fölismerhetetlenségig szétszaggatott volt. Éva holtan feküdt azon a
helyen.</p>
<h3>XXXIII.</h3>
<p>Mi irni valóm is van még? Több napon át egyetlen lövést nem
tettem; nem volt ennivalóm és nem is gondoltam az evésre;
összegörnyedten ültem a kunyhómban. Évát Mack ur fehérre mázolt
csónakjában szállitották a temetőbe, én gyalog mentem és
leeresztettem magam az előre megásott sirjába…</p>
<p>Éva meghalt. Emlékszek még kicsi, leányos fejére <span class=
"pagenum"><a name="Page_117" id="Page_117">-117-</a></span> és
hajára, mely olyan volt, mint az apácáké? Ő olyan csöndesen jött,
ledobta a kötelét és mosolygott. És látod, hogy mennyi élet
ragyogott az ő mosolyában? Maradj csöndben Asopus, régi-régi,
különös mondásra emlékezem, még abból az időből való, amikor Izelin
itt járt és amikor Stamer volt a pap. Négy emberöltő előtt
történt.</p>
<p>Kőfalu toronyban fogva volt egy lány. Egy urat szeretett. Miért?
Kérdezd a szellőt, a csillagokat, kérdezd az élet istenét; más nem
ismer ehhez hasonló titkot. És az ur barátja volt és kedvese volt;
ám mult az idő és egy szép napon máson felejtette a szemét és attól
kezdve arra gondolt.</p>
<p>Mint egy siheder, ugy szerette szerelmesét. Gyakran mondta
áldásának, galambjának és a melle forró volt és hosszan hullámzó.
Azt mondta neki az ifju: Add a szived nekem! És ő odaadta. Akkor
azt mondta: Szerelmem, szabad tőled valamit kérnem? És ő
megrészegülten mondott igent. Mindenét odaadta neki, de az ifju nem
köszönte meg mégsem.</p>
<p>A másikat ugy imádta, mint egy rabszolga, mint egy eszelős, mint
egy koldus. Miért? Kérdezd az ut porát, a hulló falevelet, az élet
rejtélyes istenét; mert senki más nem ismer hasonlót ehhez. És a
lány nem adott néki semmit, nem, nem adott néki semmit és az ifju
hálás volt mégis. Azt mondta neki: Add nékem a nyugalmad, add az
eszed nékem! És az ifju azon szomorkodott csupán, hogy nem kérte az
életét is egyuttal.</p>
<p>És az ő szerelmes lányát toronyba zárták…</p>
<p>– Mit csinálsz lányka, te ülsz és nevetsz?</p>
<p>– Gondolok valamire, aminek tiz éve már. Akkor találkoztam
vele.</p>
<p>– Még mindig rágondolsz?</p>
<p>– Még mindig rágondolok.</p>
<p>És mult az idő… <span class="pagenum"><a name="Page_118" id=
"Page_118">-118-</a></span></p>
<p>– Mit csinálsz lányka? Miért ülsz és mit nevetsz?</p>
<p>– Kendőbe varrom a nevét.</p>
<p>– Ki nevét? Azét, aki idezárt téged?</p>
<p>– Igen, az övét, akivel husz éve találkoztam.</p>
<p>– Rágondolsz még mindig?</p>
<p>– Most is, mint azelőtt.</p>
<p>És mult az idő…</p>
<p>– Mit csinálsz, te fogoly?</p>
<p>– Öreg lettem és nem tudok varrni többé, lemorzsolom a falról a
meszet. A mészből kis szobrot gyurok neki. Ajándékot készitek
neki.</p>
<p>– Kiről beszélsz?</p>
<p>– A szeretőmről, aki toronyba zárt!</p>
<p>– És te mosolyogsz, amikor ő idezárt?</p>
<p>Arra gondolok, hogy mit fog mondani. Ni, ni, hát az én kedvesem
kis szobrot küldött nekem, harminc éve már és lám még mindig nem
felejtett el.</p>
<p>És mult az idő…</p>
<p>– Hogyan, te fogoly, te ülsz, te nem csinálsz semmit és
mosolyogsz?</p>
<p>– Megöregedtem, megöregedtem, megvakultam, már gondolkodni tudok
csupán.</p>
<p>– Arra, akivel negyven év előtt találkoztál?</p>
<p>– Arra, akivel akkor találkoztam, amikor még fiatal voltam.
Talán negyven éve is már.</p>
<p>– Hát nem tudod, hogy ő meghalt már? Öreg, te elhalványodsz,
öreg, te nem felelsz, az ajkad fehér, te nem lélegzel többé…</p>
<p>– Látod, ez volt a torony lányának különös uracskája. Várj csak
Asopus, valamit elfeledtem; egy napon az udvarról fölhangzott hozzá
szerelmese szava, meghallotta; elpirult és térdreesett, akkor
negyvenéves volt…</p>
<p>Én sajnállak Éva és alázatosságomban a sirod porát csókolom. Ha
rádgondolok, üdvös, rózsaszin emlékezés <span class=
"pagenum"><a name="Page_119" id="Page_119">-119-</a></span> száll a
lelkemen át és a boldogság tulárad bennem, ha a mosolyodra
gondolok. Te odaadtad mindened, mindened és gyötrődés nélkül
tetted, mert te voltál az élet legigazibb, legőszintébb gyermeke.
Ám gondolataim mégis másoké, azoké, akik pillantásaikkal is
takarékoskodnak. Miért? Kérdezd a tizenkét hónapot és a hajókat a
tengereken, kérdezd a szivek rejtelmes istenét…</p>
<h3>XXXIV.</h3>
<p>Egy ember szólitott meg:</p>
<p>– Nem vadászik többé? Asopus szabadon csatangol az erdőben és
egy nyulat hajszol.</p>
<p>Azt mondtam:</p>
<p>– Menj és lődd le a számomra!</p>
<p>Néhány nap mult el, akkor fölkeresett Mack ur, szemei beesettek
voltak és az arca szürke. Azt gondoltam: ugy áll a dolog, hogy
belelátok az emberekbe, vagy nem igy van ez? Én magam sem
tudom.</p>
<p>Mack ur a katasztrófáról beszélt, a sziklaomlásról.
Szerencsétlenség volt, véletlen, én nem tehetek róla.</p>
<p>Azt mondtam:</p>
<p>– Ha van olyasvalaki, aki Évát és engem elakart választani,
akkor azé a bün. Verje még az Isten!</p>
<p>Mack ur gyanakodón nézett rám. Valamit mormolt a szép temetésről
és arról, hogy nem takarékoskodtak semmivel.</p>
<p>Bámultam a nagy nyugalmát.</p>
<p>Ő nem is kivánt semmi kárpótlást a csónakért, amit szétmorzsolt
a lezuhant szikla.</p>
<p>– Igen! mondtam. Valóban nem kiván kárpótlást a csónakért, a
kátrányért és a keféért?… <span class="pagenum"><a name="Page_120"
id="Page_120">-120-</a></span></p>
<p>– Nem, kedves hadnagy! válaszolta. Hogy gondolhat ilyet?! És
gyülölettel teli szemmel nézett rám.</p>
<p>Három hét alatt nem láttam Edvardát, de egyszer – mégis. A
boltban találkoztam vele, ahová kenyeret vásárolni mentem. A pult
mögött állt és a szövetek között turkált. Kivüle csak a két
boltoslegény volt a boltban.</p>
<p>Hangosan köszöntem, föltekintett, de nem válaszolt semmit. Ekkor
az jutott eszembe, hogy az ő jelenlétében nem veszek kenyeret; a
boltossegéd felé fordultam és puskaport, meg horgot kértem. Mig
mérték a puskaport, folyton Edvardát néztem.</p>
<p>Szürke, igen szük ruhát viselt, a gomblyukaknál meglátszott,
hogy viseltes volt, kis melle hevesen munkált. Mennyire megnőtt a
nyár alatt! A homloka, gondoltam, merészebb és finom, merész ivü
szemöldei ugy kigyóznak föl rája, mint két rejtély, a mozdulatai
pedig büszkébbek, öntudatosabbak lettek. Kezére néztem és hosszu,
finom ujjai olyan hatással voltak reám, hogy reszketni kezdtem. Még
mindig a szövetek között turkált.</p>
<p>Ott állottam és azt kivántam, bár Asopus hátraszaladna a pult
mögé, odaszaladna hozzá, megismerné őt, hozzádörgölődne, akkor én
visszahivnám Asopust és bocsánatot kérnék tőle; vajjon mit szólna
akkor?</p>
<p>– Tessék kérem! – mondta a boltoslegény.</p>
<p>Fizettem, hónom alá kaptam a csomagom és elköszöntem. Ő
felnézett, de nem válaszolt most sem. Na jó! – gondoltam – talán
már menyasszonya is a bárónak. És elmentem, kenyér nélkül.</p>
<p>Mikor kiértem fölnéztem az ablakra. Senki nem lesett utánam.
<span class="pagenum"><a name="Page_121" id=
"Page_121">-121-</a></span></p>
<h3>XXXV.</h3>
<p>Akkor egy éjszakán leesett az első hó és a kunyhómban igen hideg
lett. Volt ugyan tüzhely benne, amin ételeim főztem, de a fa
rosszul égett benne és a nyilásokon át állandóan erős volt a
légvonat és a nyilásokat hiába tömködtem rongyokkal, mohával. Az
ősz elmult már és kurták lettek a napok. Az első hó elolvadt a nap
tüzétől és a föld megint mesztelenül feküdt; ám az éjszakák hidegek
voltak és megfagyott a viz. És meghalt minden fü és meghalt minden
rovar.</p>
<p>Az embereken titokzatos nyugalom terült el, komorak voltak,
hallgatagok és szemeik a telet várták. A halszáritóról nem tört
többé kiáltás felém, a kikötőhid csendesen feküdt és minden az
északifény éjszakája felé ment és a nap a tenger mélyén álmodott.
Egy-egy magányos csónakról tompán hatottak felém az
evezőcsapások.</p>
<p>Egy lányka jött evezve:</p>
<p>– Hol voltál, gyermekem?</p>
<p>– Sehol!</p>
<p>– Sehol? – Lássuk csak, te, én megismerlek téged, a hegyekben
találkoztunk!</p>
<p>Kikötött, a csónakot megerősitette.</p>
<p>– Te pásztorlányka voltál, te harisnyát kötöttél és én egy
éjszaka találkoztam véled.</p>
<p>Szelid pirosság szökött az arcára és zavarodottan nevetett.</p>
<p>– Kicsi kincsem, jőjj be a kunyhómba, hadd nézzelek meg. Ugy-e
Henriettenek hivnak?</p>
<p>Ám ő hallgatagon elment mellettem. Az ősz, a tél megfagyasztotta
őt; aludtak az érzékei.</p>
<p>A nap befeküdt a tengerbe már. <span class="pagenum"><a name=
"Page_122" id="Page_122">-122-</a></span></p>
<h3>XXXVI.</h3>
<p>Akkor vettem föl először az egyenruhám és bementem Sirilundba.
Szivem hangosan vert. Mind-e napok elsejére gondoltam, arra,
amelyen Edvarda hozzám futott és annyi sokak jelenlétében átölelt;
nos azóta, sok hónapon át ide vetett, oda vetett, keseritett és ő
tette, hogy megszürkült a hajam. A magam büne talán? Igen, a
csillagom vezetett félre. Arra gondoltam! Milyen elragadtatott
lesz, ha lába előtt térdre vetem magam és bevallom a szivem titkát.
Székkel fog megkinálni, bort hozat föl és mielőtt inna a pohárból
azt fogja mondani: hadnagy ur, köszönöm azt az időt, amit együtt
töltöttünk, soha nem feledem el önt! Ám, ha én akkor örvendeni
fogok és meglátja, hogy reményeket táplálok akkor ugy tesz, mintha
inna és érintetlenül teszi a poharat vissza. És ő nem fog titkot
csinálni abból, hogy ő teszi azt csupán, mintha inna; sőt
fitogtatni fogja azt. Ilyen ő!</p>
<p>Jó, nemsokára üt az utolsó óra!</p>
<p>Mig lefelé mentem az uton, tovább gondolkodtam: Az egyenruhám
bizonyosan hatni fog reá; a rózsák ujak és csinosak, a kard pedig
csörömpölni fog a padlón. Nervózus öröm áradt el bennem és
elsusogtam magamnak: Ki tudja, hogy mi minden történhetik még.
Fölkaptam a fejem és kezemmel belecsaptam a levegőbe. Semmi
alázatosság többé, büszkeséget a szivbe! Amint tovabb mentem,
közönyös lett előttem minden és nem akartam többé a közeledést
keresni. Szép lányka, bocsássa meg, hogy nem törődöm magával
többé…</p>
<p>Mack urral a vásártéren találkoztam, szeme még üvegesebb volt és
az arca még szürkébb.</p>
<p>– Utazik? Igazán? Az utóbbi napok nem valami <span class=
"pagenum"><a name="Page_123" id="Page_123">-123-</a></span>
kellemesen teltek ugy-e? A kunyhója is leégett! És Mack ur
mosolygott.</p>
<p>Pillanatig ugy tetszett, hogy a világ legokosabb embere áll
előttem.</p>
<p>– Menjen be hadnagy ur! Edvarda otthon van. Igen, isten önnel!
Isten önnel! Egyébként valószinüen találkozunk még a kikötőhidon
elutazása előtt!</p>
<p>Lehajtott fejjel, elgondolkodottan és fütyülve távozott.</p>
<p>Edvarda a szobában ült, olvasott. Amikor beléptem egy pillanatra
meglepetten nézte végig az uniformisom és oldalvást ugy nézett rám,
mint valami madár. Elvörösödött. Kinyitotta a száját.</p>
<p>– Isten hozzádot jöttem mondani! szóltam végre.</p>
<p>Hirtelen fölállott és láttam, hogy hatottak rá a szavaim.</p>
<p>– Glahn el akar utazni? Mostan?</p>
<p>– Mihelyt a hajó megérkezik! Megragadtam a kezét, esztelen
elragadtatás vett hatalmába és fölkiáltottam: Edvarda! és hosszan
néztem őt.</p>
<p>Ugyane pillanatban hideg lett, hideg és haragos. Minden gyülölt
benne és fölállott. Ugy állottam előtte, mintegy koldus, elengedtem
a kezét, szabadon bocsájtottam őt. Emlékezem még, hogy ettől a
pillanattól gépiesen állottam előtte és folyton ismételtem:
Edvarda! Edvarda! Többször mondtam, anélkül, hogy rágondoltam volna
és amikor azt kérdezte: Mit akar kérdezni? nem feleltem semmit.</p>
<p>– Gondolja csak, ön már elutazik! Ugyan ki jöhet jövő évben?</p>
<p>– Valaki más! – mondottam. A kunyhót bizonyosan fölépitik!</p>
<p>Szünet. A könyve után nyult. <span class="pagenum"><a name=
"Page_124" id="Page_124">-124-</a></span></p>
<p>– Sajnálom, hogy apa nincsen itthon! – mondotta. Ám én üdvözlöm
önt az ő nevében is.</p>
<p>Erre nem feleltem. Előreléptem, mégegyszer megfogtam a kezét és
azt mondottam:</p>
<p>– Igen; hát éljen boldogul!</p>
<p>– Isten önnel! – mondotta.</p>
<p>Fölnyitottam az ajtót és ugy tettem, mintha indulnék. Ő már a
könyvvel a kezében ült és olvasott, valósággal olvasott, lapozta a
lapokat. Semmi, semmi hatást nem tett reá az én elutazásom.</p>
<p>Köhintettem.</p>
<p>Megfordult és meglepetéssel mondotta:</p>
<p>– Még itt van? Azt hittem, elment már!</p>
<p>Isten egyedül tudja, de nagy, nagy volt a csudálkozása, nem
gondolkodott eléggé és igen tulozta a meglepetést és ezért ugy tünt
nekem, hogy ő tudta, hogy én az egész idő alatt mögötte állottam és
néztem őt.</p>
<p>– Most fogok menni! – mondottam.</p>
<p>Ekkor fölemelkedett és hozzám jött.</p>
<p>– Ha mindenáron elutazik, szeretnék valamit, ami magára
emlékeztet. Valamire gondoltam, valamit elkérni magától, de az
mégis sok lenne. Nekem adná Asopust?</p>
<p>Nem gondoltam semmire, de igennel válaszoltam.</p>
<p>– Akkor hozza el holnap reggel! – mondotta.</p>
<p>Fölnéztem az ablakra. Nem volt ott senki.</p>
<p>Nos, igy elmult ez is…</p>
<p>Utolsó éjszaka a kunyhóban. Gyötrődtem; számláltam az órákat;
amikor megjött a reggel, enni kezdtem. Hideg volt.</p>
<p>Miért kért arra, hogy én magam vigyem hozzá a kutyát? Beszélni
akar velem talán és utolszor mondani valamit mégis? Semmi reményem
nem volt többé. És mint fog Asopussal bánni? Asopus, Asopus kinozni
fog téged! Lehet, hogy korbácsolni fog téged, lehet, <span class=
"pagenum"><a name="Page_125" id="Page_125">-125-</a></span> hogy
cirógatni is néha, de mindenesetre időtlen időn át kinozni fog
téged, halálra kinoz téged…</p>
<p>Magamhoz hivtam Asopust, megsimogattam, összedugtuk a fejünket
és a puskám után nyultam. Ugrándozni kezdett örömében és azt hitte
bizonyára, hogy vadászni indulunk. Megint egymásra hajtottam a
fejünket, a csövet Asopus nyakára szoritottam és megnyomtam a
ravaszt.</p>
<p>Fölpénzeltem egy embert és megbiztam, hogy vigye el Edvardának
Asopus holttestét.</p>
<h3>XXXVII.</h3>
<p>A postahajónak a délután folyamán kellett elindulni.</p>
<p>Lementem a kikötőhidra, podgyászom a födélzeten volt már. Mack
ur megszoritotta a kezem, biztatott, hogy kellemes lesz az idő és
azzal bátoritott, hogy ilyen időben ő is szivesen vállalkozna
tengeri utra. A doktor jött és a kisérője Edvarda volt; éreztem,
hogy térdeim táncolni kezdenek.</p>
<p>– Fölkisérjük önt a födélzetre! – mondta a doktor.</p>
<p>Megköszöntem.</p>
<p>Edvarda egyenesen az arcomba nézett és azt mondotta:</p>
<p>– Köszönetet kell mondanom a kutyáért! Összeharapta a száját –
ajkai fehérek voltak.</p>
<p>– Mikor indul a hajó? – kérdezte a doktor egy embertől.</p>
<p>– Félóra multán.</p>
<p>Nem szóltam semmit.</p>
<p>Edvarda zavarodottan tekintgetett arra is, amarra is.
<span class="pagenum"><a name="Page_126" id=
"Page_126">-126-</a></span></p>
<p>– Doktor – mondta – nem mennénk haza? Megtettem ami kötelességem
volt.</p>
<p>– Ön elvégezte a kötelességét? – kérdezte a doktor.</p>
<p>Az ő örökös helyreigazitó módján nevetett; Edvarda azt
mondta:</p>
<p>– Igen, hát nem az volt, amit tettem.</p>
<p>Nem! mondta szárazon.</p>
<p>Ránéztem. A kis ember hidegen és elszántan állt; ő megcsinálta a
maga tervét és elszántan tört a felé. És ha veszitene mégis? Nos,
nem mutatja mégse; az ő vonásai nem torzulnak soha.</p>
<p>Alkonyodott.</p>
<p>– Nos, Isten önnel! – mondtam – köszönet minden napért!</p>
<p>Edvarda némán nézett rám. Akkor elforditotta a fejét, egy
helyben állt és a hajót nézte.</p>
<p>Beléptem a csónakba. Edvarda a rakodón állott még. Amikor a
födélzetre értem, a doktor istenhozzád-ot kiáltott utánam.</p>
<p>Visszanéztem a partra. Edvarda abban a pillanatban indult haza a
rakodónál, lassan ment és a doktor messzi bicegett mögötte.</p>
<p>Ez volt az utolsó eset, amikor láttam őket.</p>
<p>A gyötrődés felhője szállt a lelkemre…</p>
<p>A gőzhajó megindult; még láttam Mack ur cimtábláját: Üres tonnák
és só eladása; ám nemsokára eltünt ez is. A hold, a csillagok
serege kibujt, a hegyek körbe sorakoztak körülöttem és amerre
néztem végtelen erdőt láttam mindenütt. Ott állt a malom, és ott,
ott állt a kunyhóm, amely leégett; a nagy szürke kő most magányosan
busong a leégett területen. Izelin, Éva…</p>
<p>Az északi fény éjszakája elterült hegyen, völgyön. <span class=
"pagenum"><a name="Page_127" id="Page_127">-127-</a></span></p>
<h3>XXXVIII.</h3>
<p>Mindezt azért irtam, hogy elüssem az idő unalmát, mulattató
visszagondolni az északi nyár örök napjára, különösen arra, amikor
számláltam az órákat és amikor mégis mult az idő. Most megváltozott
minden, a napok már egyáltalában nem akarnak elmulni.</p>
<p>Néha akad még egy-két vidámabb órám, de az idő nyugodtan áll és
én képtelen vagyok megfogni, mint állhat ennyire nyugodtan.
Kvietált katona vagyok, szabad, mint egy herceg, társaságom is van
és néha kocsikázni is járok; néha-néha behunyom az egyik szemem,
mutatóujjammal fölirok valamit az ég aljára, megcsiklandom a hold
állát, és ugy tünik, mintha nevetne, teli szájjal nevetne afölött
való bolond örömében, hogy megcsiklandták az állát. Mosolyog
minden. Nagy mulatságot csapok és vidám embereket invitálok rá.</p>
<p>Ami Edvardát illeti, nem gondolok rá. Miért is ne feledtem volna
el itt, ezekben az unalmas órákban? A lelkem büszke. És ha valaki
megkérdi, hogy mi bánt, röviden azt felelem: semmi. Nem bánt engem
semmi…</p>
<p>Cora fekszik és rám néz, a kályhán egykedvüen mondogatja az óra
a tik-tak-ot és a nyitott ablakokon keresztül behallszik a város
lármája. Kopognak az ajtón és a póstás levelet ád nekem. A levélen
korona van. Tudom, ki küldte; megértettem rögtön, vagy talán
valamelyik álmatlan éjszakán álmodtam ezt. Ám a levélben nem volt
semmi irás, két, zöld madártoll feküdt benne csupán.</p>
<p>Hideg reszketés futott át rajtam, fáztam. Két, zöld madártoll!
Mondtam magam elé. Nos, mit tegyek velök! De miért is borzongok
annyira? Lám csak, az ablakon át átkozott léghuzat tódul be.
<span class="pagenum"><a name="Page_128" id=
"Page_128">-128-</a></span></p>
<p>És becsuktam az ablakot.</p>
<p>Itt fekszik két madártoll, gondoltam azután; ugy tetszik,
ismerősek, egy kis tréfára emlékeztetnek odafönn, északon, egy
olyan kis élményre, egyre a többi közül; igazán elragadó
viszontlátni ezt a két tollat. Hirtelen ugy tünt, mintha egy arcot
látnék és mintha egy hangot hallanák; és azt mondja a hang: Tessék,
hadnagy ur, itt vannak a madártollai…</p>
<p>A madártollai…</p>
<p>Cora, csendesen feküdj, agyonváglak, ha megmozdulsz! Az idő
forró, elviselhetetlen a forróság; mi is juthatott eszembe: bezárni
az ablakot! Kitárni az ablakot, sarkáig kitárni az ajtót. Ide, ti
vidám emberek, jőjjetek! Heda, szolgám, menjen és járjon el a
dolgaimban…</p>
<p>És a nap elmult, de az idő csöndesen állott.</p>
<p>Mindezt csak a magam mulatságára irtam és mulattam mellette már
amennyire lehetett. Nincs semmi bánatom, csupán messzire vágyódom
innen, hová, nem tudom, csak minél messzebb innen, talán Afrikába,
talán Indiába; csak el-el, mert én az erdők és a magányosság fia
vagyok. <span class="pagenum"><a name="Page_129" id=
"Page_129">-129-</a></span></p>
<div class="chapter">
<h2>GLAHN HADNAGY HALÁLA</h2>
</div>
<p class="center">1861-BŐL VALÓ IRÁS <span class="pagenum"><a name=
"Page_130" id="Page_130">-130-</a></span> <span class=
"pagenum"><a name="Page_131" id="Page_131"><br />
-131-</a></span></p>
<h3>I.</h3>
<p>A Glahn-család hosszu ideig hirdethet még az eltünt Glahn Tamás
hadnagy után; nem jön ő többé vissza, mert meghalt és én tudom azt
is, hogy hol és milyen körülmények között halt meg.</p>
<p>Ha nyiltan akarok szólni, egy cseppet sem csodálkozom azon, hogy
a család fáradhatatlanul küzd a megtalálásáért; Glahn Tamás sok
tekintetben rendkivüli, sőt szeretetreméltó ember volt. Elismerem
ezt, az igazság kedvéért, dacára annak, hogy Glahn még mindig
ellenséges a lelkemnek és dacára annak, hogy gyülölet fog el, ha rá
emlékezem. Pompás termetü volt, ifjusága ragyogott és a lénye
elragadó volt. Ha ránézett valakire, sötét, állati erejü szemével
rögtön hatalmába keritette azt; a szeme hatalmát én is éreztem.
Valami hölgy mondta egyszer róla: Zavarodott leszek, ha rámnéz,
mert olyan az érzésem, mintha megérintene. Ám Glahn Tamásnak hibái
is voltak és nékem eszemágában sincs, hogy eltitkoljam ezeket, már
csak azért sem, mert gyülölöm őt. Néha olyan bohó tudott lenni,
mint egy gyermek, annyira nagyszivü volt ő és isten tudja talán ez
a tulajdonsága volt az, ami annyira elvarázsolta az asszonyokat.
Tudott fecsegni az asszonyokkal, tudott szivből kacagni azok
semmitmondó megjegyzésein és isten tudja, talán azért szerették őt.
Egyszer azt mondta egy a városban lakó kövér emberről, hogy olyan,
mintha zsirt hordana a nadrágjában; és ezen a tréfán ő maga is
nevetett, én mindenesetre szégyenkeztem volna a helyében. Egyszer,
jóval később, amikor együtt laktunk már, nyilvánvalóan megmutatta,
hogy mennyire bohó tud lenni: a korcsmárosné <span class=
"pagenum"><a name="Page_132" id="Page_132">-132-</a></span> egy
reggel bejött hozzám megkérdezni, hogy mit kivánok reggelizni,
sietségemben azt feleltem, hogy egy tojást, egy szelet kenyérrel,
Glahn Tamás épen nálam volt – ő fölöttem lakott a toronyban,
közvetlenül a tető alatt – és gyerekesen kacagni kezdett ezen a
jelentéktelen szóváltáson. Egy tojás és egy szelet kenyér!
ismételte szünetlenül mindaddig, amig rá nem néztem és hallgatásra
nem birtam.</p>
<p>Később talán eszembe jut még több nevetséges vonása és akkor
könyörtelenül leirom, nem fogom kimélni őt, mert ellenségem volt.
Miért lennék nagylelkü? Ám annyit meg kell engednem, hogy hasonló
esztelenségeket csak akkor fecsegett, ha ittas volt és be kell
ismernem, hogy ittas volt a két emlitett esetben is. Ám az ittasság
nem nagy hiba maga is?</p>
<p>Amikor 1859 őszén találkoztunk harminckét éves volt, annyi, mint
én. Akkoriban sürü szakállt viselt és gyapjuinget. A gyapjuing igen
kivágott volt és mégis megesett, hogy begombolatlanul hagyta a
legfelső gombot. Kezdetben ugy találtam, hogy a nyaka rendkivül
szép, de nemsokára halálos ellenségek lettünk és akkor nem
találtam, a nyakát olyan szépnek és nem is volt szebb az én
nyakamnál, ha én nem is mutogattam. Egy csónakon találkoztunk
először és vadászni én is ugyanabba a helyiségbe készültek, amelybe
ő; rögtön elhatározták, hogy közösen bérelünk ökörfogatot, ahol az
ország belseje felé nem visz a vasut tovább. Nem akarom elárulni a
hely nevét, amely felé igyekeztünk, nehogy nyomra vezessek bárkit;
ám a Glahn-család nyugodtan abbahagyhatja a tudakozódásokat, mert
abban a helységben, amely felé igyekeztünk és amelyet nem akarok
megnevezni, ő meghalt és ott el is temették.</p>
<p>Egyébként Glahn Tamásról hallottam beszélni, a nevét ismertem
megismerkedésünk előtt is. Hallottam, <span class=
"pagenum"><a name="Page_133" id="Page_133">-133-</a></span> hogy
viszonya volt egy előkelő házból való északi lánynyal, de ő valami
módon komprommitálta a lányt és ezért a lány szakitott vele. Ostoba
dühében Glahn ekkor megesküdött, hogy önmagán állt boszut, de ez
semmi hatással nem volt a lányra és hagyta, hogy tegyen ami a
tetszésére van. Glahn Tamás igazi természete csak ekkor lett
ismertté, tombolt, mint valami vadállat, egyik botrányt a másikra
halmozta és kilépett a hadseregből. Mindenesetre különös módja volt
a kosár miatt való bosszunak!</p>
<p>A fiatal lányhoz való viszonyáról egy másik verzió is keringett:
hogy ő egyáltalában nem komprommitálta a leányt, hanem egyszerüen
kiüzték őt a családi házból és ennél a lány is segédkezett, miután
menyasszonya lett egy svéd grófnak, aki nevét nem akarom megnevezni
itten. Ám ezt a verziót nem fogadom el és az elsőt tartom
valószinünek, mert én gyülölöm őt és képesnek tartom minden
becstelenségre. Ám bármiként álljon is a dolog ezzel az előkelő
házból származó leánynyal, ő maga soha nem beszélt erről a
históriáról és én nem kérdezősködtem nála. Mi közöm hozzá?</p>
<p>Mig a csónakban ültünk nem emlékszem, hogy másról beszéltünk
volna, mint a kis faluról, amely felé igyekeztünk és amelyben idáig
nem volt egyikünk sem.</p>
<p>– Valami szállófajta is van ott! – mondta Glahn betekintve a
térképbe. Ha szerencsénk lesz, találunk ott helyet, amint beszélték
a korcsmárosné egy vén, angol half breed. A főnök a szomszédos
faluban lakik; sok felesége van, köztük néhány tizéves is.</p>
<p>Nos én nem tudtam arról semmit, hogy a faluban szállóféle van,
hogy a főnöknek sok a felesége és ezért nem szóltam semmit; ám
Glahn mosolygott és a mosolya szép volt. <span class=
"pagenum"><a name="Page_134" id="Page_134">-134-</a></span></p>
<p>Egyébként elfeledtem megemliteni, hogy egyáltalában nem lehetett
őt szép embernek nevezni, ha mindjárt pompás is volt a termete; ő
maga beszélte, hogy a ballábán régi, lőtt seb van és hogy ez a seb
rossz időben tele van csuzzal.</p>
<h3>II.</h3>
<p>Egy héttel később már beszállásoltuk magunkat a vén half
breedhez, abba a nagy kunyhóba, ami szállóként szerepelt. Ah,
micsoda szálló volt! A falak enyvvel összeragasztottak voltak és
valamifajta fa volt a fal, de a falakat végleg összerágták a
mindenféle nyüzsgő fehér hangyák. Én a vendégszoba mellett laktam,
kis lyukban, zöld ablakkal az utcára, egyetlen üvegtábla volt, nem
is nagyon tiszta. Glahn fölöttem lakott az enyémnél is kisebb
lyukban, innen is nyilt az utcára egy ablaktábla, de sokkal kisebb
az enyémnél. Ez a szoba sötétebb volt az enyémnél és sokkal
kellemetlenebb volt a benne való lakás. A nap keresztülsütött a
szalmatetőn és éjjel-nappal elviselhetetlenül forróvá tette a szoba
levegőjét; mindehhez hozzájárult az, hogy e lyukat nem lépcsőn, de
csupán egy nyomoruságos, négyfoku létrán lehetett megközeliteni.
Tehetek én erről?</p>
<p>Én Glahnnak hagytam a választást és azt mondtam:</p>
<p>– Két szoba van itt, egy lenn, a másik fönn. Válasszon.</p>
<p>Glahn megnézte mindkét szobát, azután a felsőt választotta,
talán azért, hogy nekem hagyja a jobbat; de nem voltam talán hálás
ezért? Nem maradtam adósa.</p>
<p>Mig az irtózatos hőség tartott nem is gondoltunk vadászatra és
egész napon át a kunyhó körül <span class="pagenum"><a name=
"Page_135" id="Page_135">-135-</a></span> heverésztünk; a hőség
emberfölötti volt. Éjjelenként a rovarok ellen hálót feszitettünk
ágyunk köré, de megesett gyakran, hogy vak denevérek nekirepültek
és nagy lyukat szakitottak a hálóba; ez Glahnnal történt meg
gyakran, mert az irtózatos hőség miatt ő kénytelen volt lyukat
vágni a háztetőbe; velem sohasem esett meg. Nappal padokon
heverésztünk a kunyhó előtt és figyeltük a többi kunyhóban folyó
életet. A bennszülöttek barna, vastag ajku emberek voltak, karika
lógott a fülükben és halott, nagy szemük volt; ugyszólván
meztelenek voltak, csupán lágyékuk körül viseltek keskeny
gyapotvászon övet, a nőkön kurta szoknyácska volt, hogy eltakarják
testüket. A gyermekek nappal-éjjel anyaszült meztelenek voltak, a
hasuk nagy volt és kidomborodó és ugy fénylett, mint az olaj.</p>
<p>– Az asszonyok igen kövérek! – mondta Glahn.</p>
<p>Magam is ugy találtam, hogy igen kövérek az asszonyok és talán
nem is Glahn, hanem én voltam az, aki először észrevette ezt; én e
fölött nem veszekszem és neki engedem a dicsőséget. Egyébként nem
volt minden asszony riasztó, habár valamennyinek kövér és duzzadt
volt az arca; a faluban találtam egy leányt, egy fél-tamulett
leányt, a haja hosszu volt és a foga hófehér, ő volt a legszebb
valamennyi között. Egy este a rizsföld szélén találkoztam vele, a
hasán feküdt és lábával a levegőben kalimpált. Tudott beszélni
velem és addig beszélgettünk, amig meg nem untam; csaknem reggel
volt, amikor elváltunk és ekkor ő nem ment egyenesen haza, hanem
ugy tett, mintha a szomszéd faluban járt volna. Ez estén Glahn a
falu közepén ült két fiatal leánynyal, igen fiatalok voltak, talán
nem többek tiz évesnél; ezekkel mulatott és rizsbort ivott; már a
maga izlése szerint.</p>
<p>Néhány nappal később vadászni indultunk. Teaültetvények,
<span class="pagenum"><a name="Page_136" id=
"Page_136">-136-</a></span> rizsföldek, füves terek mellett
haladtunk el, magunk mögött hagytuk a falut és megindultunk a folyó
irányában. Nagy erdőbe jutottunk, csodálatos, idegen fák,
bambuszok, mangostanok, tamarindák, tiakfák, olaj és gummicserjék
voltak benne. Isten tudja, hány fajta fa mellett haladtunk el,
közülünk egy sem értett hozzá. Ám a folyóban igen kevés volt a viz
és az esős évszakig mindig kevés volt benne a viz. Vadgalambokat,
vadkacsákat lőttünk, délután tájt két keselyüt is láttunk és
papagályok is röpdöstek a fejünk fölött. Glahn bosszantóan biztosan
lőtt, mindig talált, de ez annak volt az oka talán, hogy az ő
fegyvere jobb volt az enyémnél. Én nem sokat törődtem ezzel, de
Glahn igen gyakran mondogatta: ennek a farkába pörkölök, ennek a
fejét szakitom szét. Ilyesmit mondott mielőtt lőtt volna és amikor
a madár lehullt csakugyan kiderült, hogy vagy a fejét vagy a farkát
zuzta szét. Később, amikor két orrvszarvuval találkoztunk, Glahn
mindenáron söréttel akart rájuk lőni. Ám én lebeszéltem erről az
esztelenségről, mert esteledett már és mindössze néhány töltényünk
volt. Ezzel megint a bátorságát akarta fitogtatni, hogy ő söréttel
mer orrszarvura vadászni.</p>
<p>– Boszant, hogy mégis nem lőttem rájuk! mondta később. Ugyan az
ördögbe is, miért olyan óvatos ön? Olyan soká akar élni talán?</p>
<p>– Örvendek, hogy előrelátóbbnak gondol engem, mint saját magát!
válaszoltam.</p>
<p>– Igen, de ne civódjunk ilyen semmiségeken! – mondta.</p>
<p>Ezek az ő szavai voltak és nem az enyéim; alighanem civódást
akart kezdeni velem; miattam ugyan! Kezdtem elhidegülni tőle, főleg
könnyelmü viselkedése és csábitó lénye miatt. Tegnap este egészen
nyugodtan <span class="pagenum"><a name="Page_137" id=
"Page_137">-137-</a></span> sétáltam az uton Maggieval, a
tamulettlánynyal és mindketten igen elégedettek voltunk. Glahn a
kunyhó előtt ült és amikor elhaladtunk előtte mosolyogva üdvözölt
bennünket; Maggie most látta először őt és kiváncsian
kérdezősködött utána. Olyan hatással volt reá, hogy a bucsuzás után
különböző irányban mentünk el; ma nem kisért haza.</p>
<p>Mikor mindezt elbeszéltem neki, Glahn könnyen vette az egészet
és ugy igyekezett volna feltüntetni, mintha semmi jelentősége nem
lenne. Ám én nem feledtem el. Amikor elmentünk a kunyhó előtt nem
rám nevetett, hanem Maggiere.</p>
<p>– Miért rág ő mindig? – kérdezte.</p>
<p>– Nem tudom, – feleltem. Rág, mert hiszen arra valók a
fogai.</p>
<p>Egyébként nem volt ujság előttem, hogy Maggie állandóan rág
valamit; már régen észrevettem. Ám az nem gyökér volt amit rágott,
mert a fogai fehérek voltak; ellenben megvolt az a rossz szokása,
hogy ami keze-ügyébe akadt mindent a szájába kapott és ugy rágta,
mintha nagyszerü ize lenne. Amit csak látott – pénzdarabot,
papirrongyot, madártollat, mindent rágni kezdett. Ám ez még sem
volt ok a lekicsinylésre, mert mégis ő volt a falu legszebb lánya;
Glahn irigykedett rám és ennyi volt az egész.</p>
<p>A másik estén egyébként megbékültünk Maggievel és Glahnt nem is
láttuk. <span class="pagenum"><a name="Page_138" id=
"Page_138">-138-</a></span></p>
<h3>III.</h3>
<p>Elmult egy hét, naponta eljártunk vadászni és egész tömeg vadat
lőttünk. Egy reggel, amikor az erdőben haladtunk, Glahn hirtelen
megragadta a karom és a fülembe sugta: Halt! Ugyane pillanatban
arcához emelte a puskát. Fiatal leopárdot talált. Magam is
lelőhettem volna, de Glahn magának követelte a dicsőséget és ő lőtt
elsőnek. Mennyire büszkélkedik majd megint! gondoltam. Közeledtünk
az állathoz, tökéletesen döglött volt, a baloldala fölszakitott
volt és a golyó a hátában ült.</p>
<p>Soha nem volt inyemre, ha megkapják a karom és azért
mondottam:</p>
<p>– Ezt a lövést én is megtehettem volna.</p>
<p>Glahn rámnézett.</p>
<p>Ismételtem:</p>
<p>– Talán nem hiszi, hogy én is megtehettem volna?</p>
<p>Glahn nem felelt most sem. Ehelyett azonban megint megmutatta,
hogy mennyire gyermekes a természete. Fölkapta a fegyverét és
rálőtt a mozdulatlan állatra, most azonban a fejébe. Ugy néztem rá,
mintha a felhőkből esett volna le.</p>
<p>– Igen, mondta magyarázatul. Nem engedem, hogy azt mondja
valaki, hogy én oldalán találtam egy leopárdot!</p>
<p>Kevés volt a hiuságának, hogy ilyen egyszerü lövést tett; mindig
az első akart lenni. Milyen balga is volt! Ám semmi közöm az
egészhez, én nem árulom el őt.</p>
<p>Este, amikor hazacipeltük a döglött leopárdot egy csomó
benszülött jött hozzánk csudálkozni. Glahn csupán <span class=
"pagenum"><a name="Page_139" id="Page_139">-139-</a></span> annyit
mondott, hogy reggel lőttük és nem büszkélkedett többet a
zsákmányával. Maggie is bejött.</p>
<p>– Ki lőtte? – kérdezte.</p>
<p>Glahn válaszolt:</p>
<p>– Látod jól, hogy két lövés van rajta; ma reggel lőttük, amikor
elindultunk! Erre megforditotta az állatot és megmutatta neki mind
a két lövést, az oldalán is, a fején is. Itt ment keresztül az én
golyóm! mondta és a baloldalon levő sebre mutatott, mert
balgaságában nekem akarta átengedni a dicsőséget, hogy én lőttem az
állat fejébe. Nem volt érdemes fáradnom, hogy helyreigazitsam a
szavát és nem is tettem meg. Glahn ekkor ittatni kezdte a
benszülötteket és annyit adott mindegyiknek, amennyit épen csak
kivánt.</p>
<p>– Ketten lőtték? – mondta elgondolkodottan Maggie, de azért az
egész idő alatt folyton Glahnon függött a szeme.</p>
<p>Félrehuztam őt és azt mondtam neki:</p>
<p>– Miért nézed folytonosan őt? Nem állok szorosan melletted?</p>
<p>– Persze! – mondta. Estére eljövök hozzád!</p>
<p>Néhány nap multán Glahn levelet kapott. A folyó mellett levő
állomásról külön futárral küldöttek egy levelet utána és a levél
százhatvan mértföldnyi kerülőt tett. A boritékon nőirás volt és
arra gondoltam, hogy régi barátnője, az előkelő leány irta. Amikor
elolvasta, Glahn idegesen nevetett és még külön borravalót is adott
a futárnak, amiért utána hozta. Ám nem tartott soká és hallgatag,
komor lett és nem tett óraszám egyebet, mint maga elé bámult.
Estére társaságban ivott, két törpével, egy apával meg a fiával,
engem átölelt és mindenáron azt akarta, hogy vele igyak én is.</p>
<p>– Ön igen kedves ma este! – mondtam.</p>
<p>Hangosan nevetett és azt mondta: <span class="pagenum"><a name=
"Page_140" id="Page_140">-140-</a></span></p>
<p>– Mi ketten itt ülünk India közepében és vadakra lövöldözünk,
ugy-e? Nem szörnyüségesen kómikus ez? Üdv a világ minden földjére,
országára, üdv minden szép hölgyre, férjesekre és hajadonokra,
közel és távol. Hahó! Képzeljen el egy férfit, akit egy szép
asszony kér meg, egy házas asszony!</p>
<p>– Egy grófnő! mondtam gunyosan. Igen gunyosan mondottam ezt, ami
sértette őt, ugy kiáltott föl, akár egy kutya, mert fájt a
sértésem. Hirtelen összeráncolta a homlokát, hunyorgatott a
szemével és azon gondolkodott, hogy nem mondott-e tulságosan sokat;
kis titkára ilyen méltóságos éberséggel vigyázott. Ám ugyane
pillanatban nagy tömeg gyermek szaladt a kunyhónk felé és
orditozták torkukszakadtából: A tigris, ohoi, a tigris!!
Közvetlenül a falu mellett, egy cserjében a tigris egy gyermeket
ragadott el.</p>
<p>Ez elég volt Glahnnak, aki amugy is ittas volt és földult
lelkiállapotu; puskája után kapott és abban a pillanatban a cserje
felé rohant; sapkát sem vitt magával. Ám miért vitte most a golyós
fegyvert a sörétes puska helyett, ha egyszer már annyira bátor.
Keresztül kellett gázolnia a folyón, ami nem volt minden veszedelem
nélkül való vállalkozás, habár a folyó csaknem teljesen kiszáradt
volt most; közvetlenül ezután két lövést hallottam és rá egy
harmadikat. Három lövés egy állatnak! gondoltam. Két lövés egy
oroszlánt is összetörne és ez tigris csupán. Ám a három lövés sem
használt, amikor Glahn kijött, a gyermek összeszaggatott volt és
félig megették már; ha Glahn nem lett volna ittas, bizonyára
kisérletet sem tett volna a megmentésére.</p>
<p>Ezt az éjet rettenetes orgiával töltötte el a közelünkben lakó
özvegygyel és két leányával, isten tudja, hogy melyikkel közülök.
<span class="pagenum"><a name="Page_141" id=
"Page_141">-141-</a></span></p>
<p>Két napon át Glahn egyetlen pillanatig sem volt józan és már
nagy ivókompániát toborzott maga köré. Hiába kért arra, hogy
résztvegyek az ivásban; már nem is törődött azzal, amit mondott és
egyszerre kibökte, hogy azért nem akarok inni vele, mert
féltékenykedem rá.</p>
<p>– A féltékenység elvakitja önt! – kiáltotta.</p>
<p>Az én féltékenységem? Hogy én féltékeny vagyok ő reá?</p>
<p>– Nos, tudja mit? mondotta. Féltékeny, magára!</p>
<p>Miért lennék féltékeny magára?</p>
<p>– Nos, jó, mondta. Akkor hát nem féltékenykedik reám! Egyébként
ma este Maggienél voltam. Rágott, mint mindig.</p>
<p>Lenyeltem a válaszom és tovább mentem.</p>
<h3>IV.</h3>
<p>Megint vadászgatni mentünk. Glahn ugy érezte, hogy
igazságtalanul bánt velem és bocsánatot kért ezért.</p>
<p>– Egyébként nyomorultul fáradt vagyok, mondta. Szeretném, ha ön
egy napon elhibázná a lövést és golyót küldene a nyakamba.
Emlékezetében talán ujból megélemedett a grófnő levele és azért azt
mondottam neki:</p>
<p>– Ki mint veti ágyát, ugy alussza álmát!</p>
<p>Napról-napra komorabb és hallgatagabb lett; nem ivott többé és
nem beszélt többé; orcái beestek.</p>
<p>Egy napon hirtelen csevegést, nevetést hallottam az ablakom
alatt. Kinéztem: Glahn megint előkeresgélte a legvidámabb arcát és
Maggievel beszélgetett. Előszedte minden csábitó müvészetét. Maggie
alkalmasint egyenesen hazulról jött és Glahn lesett rá! Egyáltalán
<span class="pagenum"><a name="Page_142" id=
"Page_142">-142-</a></span> nem voltak óvatosak és egyenesen az én
ablakom alatt beszélgettek.</p>
<p>Minden tagomban reszketést éreztem, fölhuztam a puskám ravaszát,
de nem nyomtam meg. Kimentem az utcára és megfogtam Maggie karját;
hallgatagon mentünk végig a falu hosszában; Glahn rögtön eltünt a
kunyhóban.</p>
<p>– Miért beszéltél megint vele? – kérdeztem Maggiet.</p>
<p>Nem felelt semmit.</p>
<p>Halálosan kétségbeesett voltam, a szivem annyira vert, hogy alig
tudtam lélegzeni. Soha nem láttam Maggiet annyira szépnek, mint
mostan; soha fehér leányt nem láttam ennyire szépnek és ezért
elfeledtem, hogy tamulettleány ő, a kedvéért mindent
elfeledtem.</p>
<p>– Felelj, mondtam, miért beszéltél vele?</p>
<p>– Ő jobban tetszik nekem! – mondta.</p>
<p>– Jobban tetszik, mint én?</p>
<p>– Igen.</p>
<p>Nos, ő jobban tetszik neki, mint én, habár én könnyüszerrel
tudnám összemérni magam vele! Nem voltam mindig jóságos hozzá, nem
adtam pénzt neki, nem vettem ajándékokat neki? Mit tett ő?</p>
<p>– Ő gunyol téged, azt mondja, hogy te folyton rágsz!</p>
<p>Ezt nem értette meg és erre elmagyaráztam neki, hogy megvan az a
rossz szokása, hogy minden tárgyat a szájába vesz és rágni kezdi
azt. Glahn pedig igen sokat mulat ezen. Ez sokkal nagyobb hatással
volt rá, mint bármi más, amit mondottam neki.</p>
<p>– Hallgass meg Maggie! mondottam ezután. Azt akarom, hogy örökre
az enyém légy; nem akarod talán? Meggondoltam a dolgot, ha elutazom
innen elfogsz <span class="pagenum"><a name="Page_143" id=
"Page_143">-143-</a></span> jönni velem és én feleségül veszlek.
Hallod, az én hazámba fogunk utazni és ezentul ott lakunk.
Akarod?</p>
<p>Ez is hatással volt reá; és Maggie elevenebb lett és sokat
beszélt, amig sétálgattunk. Glahnról csak egyszer beszélt!</p>
<p>– És Glahn is velünk jön, ha elutazunk?</p>
<p>– Nem! mondtam. Ezt nem teszi. Szomoru vagy emiatt?</p>
<p>– Nem, nem! mondta hevesen. Örvendek inkább!</p>
<p>Többet nem beszélt róla és én megnyugodtam. Mikor megkértem rá,
Maggie haza is eljött velem.</p>
<p>Mikor néhány óra multán eltávozott tőlem, fölmásztam a Glahnhoz
vezető lépcsőkön és bekopogtam a vékony ajtón. Otthon volt. Azt
mondtam:</p>
<p>– Azt jöttem megmondani, hogy holnap reggel talán ne menjünk
vadászni.</p>
<p>– Miért ne?</p>
<p>– Mert nem állhatok jót azért, hogy elhibázom a lövést és golyót
lövök a nyakába!</p>
<p>Glahn nem válaszolt és én ujból lementem. E figyelmeztetés után
holnap bizonyára nem lesz kedve vadászni menni; különben miért
csalta Maggiet épen az ablakom alá és miért beszélgetett épen ott
vele? És miért nem utazott haza, ha a levélben valóban hazahivták?
E helyett inkább járkál a fejem fölött, a fogait vicsorgatja és azt
kiáltja: Soha többé! Soha többé! Inkább négyfelé vágatom magam!</p>
<p>Ám arra következő reggel, hogy megfenyegettem őt, Glahn teljes
vadászkészültséggel állott az ágyam előtt és rámkiáltott:</p>
<p>– Föl, föl, pajtás! Gyönyörü idő van, lőnünk kell valamit.
Egyébként ostoba dolog volt az, amit tegnap este mondott.
<span class="pagenum"><a name="Page_144" id=
"Page_144">-144-</a></span></p>
<p>Nem volt még négy óra sem, de én rögtön felugrottam és
készülődni kezdtem, mert megvetette a fenyegetésemet. Mielőtt
elmentem volna, megtöltöttem a fegyverem és őt otthagytam állani és
nézni előkészületeimet. Egyébként egyáltalában nem volt olyan
pompás idő, mint mondotta, esett az eső és ez még inkább bőszitett;
ám vigyáztam arra, hogy ne áruljak el semmit és hallgatagon mentem
mellette.</p>
<p>Egész napon át az erdőben csatangoltunk és mindegyikünk a maga
gondolataival volt elfoglalva. Nem lőttünk semmit, egyik vad a
másik után törtetett el mellettünk és mi még puska után sem
nyultunk, mert mindenre gondoltunk, csak vadászatra nem. Déltájban
Glahn előttem kezdett járni, mintegy kitünő alkalmat szolgáltatva
arra, hogy azt tegyek vele, ami tetszésemre van épen; szorosan a
puskám csöve előtt ment, de lenyeltem ezt a gunyt is. Este azután
hazatértünk anélkül, hogy bármi történt volna. Azt gondoltam: Most
talán észretér és békében hagyja Maggiet.</p>
<p>Este, amikor a kunyhó előtt állottunk, ezt mondta Glahn:</p>
<p>– Életemben ez volt a leghosszabb nap!</p>
<p>Többet nem beszéltünk.</p>
<p>A következő napon a legelkeseredettebb hangulatban volt, nyilván
a levél miatt. Nem birom ki, egyáltalában nem birom ki! – mondotta
többször az éjszakában; az egész kunyhóban mindenütt hallották
sopánkodását. Komorságában annyira ment, hogy akárhányszor nem
válaszolt a korcsmárosné legbarátságosabb kérdéseire sem és alvás
közben folyton sóhajtott. Lelkiisme retére nagyon rásulyosodik
valami! – gondoltam; ám az égre is, vajjon miért nem utazik haza?
Bizonyosan a gőgje tiltja el ettől, nem akar az lenni, aki
visszamegy oda, ahonnan eltávozott egyszer. <span class=
"pagenum"><a name="Page_145" id="Page_145">-145-</a></span></p>
<p>Maggievel minden este találkoztam és Glahn nem beszélt vele
többé. Megfigyeltem, hogy fölhagyott a rágással, már egyáltalában
nem rágott; örvendtem ennek és azt gondoltam: nem rág többé, tehát
egy hibával kevesebb és én még jobban szeretem ezért. Egy napon
Glahn után kérdezősködött; igen óvatosan. Egészséges-e? Itt van-e
még?</p>
<p>– Ha nem halt meg és ha nem utazott el – mondtam – ugy
bizonyosan odahaza fekszik. Rám teljesen közönyös. Nem tudom
elviselni a társaságát.</p>
<p>Ám amikor ugyane pillanatban a kunyhó elé értünk, előtte, a
földön, egy matracon heverve, megpillantottuk Glahnt; karja a
nyakát támasztotta és szeme az égre meredt.</p>
<p>– Egyébként itt fekszik! – mondtam.</p>
<p>Mielőtt megakadályozhattam volna, Magie egyenesen feléje lépett
és kedveskedőn mondotta:</p>
<p>– Nézze csak, én nem rágok többé! Se papirt, se pénzt, se tollat
nem rágok többé!</p>
<p>Glahn alig nézett rá és nyugodtan feküdt tovább; Maggie és én
elmentünk. Amikor szemrehányásokat tettem neki és azt mondottam,
hogy megszegte igéretét és mégis beszélt Glahnnal, azzal felelt,
hogy rendreutasitotta csupán.</p>
<p>– Igen, az helyes, utasitsd csak rendre; ám nem az ő kedvéért
szoktál le a rágásról?</p>
<p>Nem felelt. Hogyan? Nem akar válaszolni?</p>
<p>– Beszélj, hallod-e, az ő kedvéért történt?</p>
<p>– Nem, nem – mondta akkor – a te kedvedért.</p>
<p>És mást nem is tudtam hinni. Miért is tette volna Glahn
kedvéért?</p>
<p>Maggie igérte, hogy estére eljön és el is jött. <span class=
"pagenum"><a name="Page_146" id="Page_146">-146-</a></span></p>
<h3>V.</h3>
<p>Tiz óra tájt jött, hallottam künn a hangját, amint beszélgetett
egy kis gyermekkel, akit a kezénél vezetett. Miért nem jön be, és
miért hozta magával azt a kölyket? Megfigyeltem és rájöttem, hogy
jelt ád, amikor olyan hangosan beszél a gyermekkel; láttam azt is,
hogy tekintetét a tetőnek irányozta, Glahn ablakának, Amikor
meghallotta a hangját, az ablak mögül intett neki talán? Annyi
mindenesetre világos volt előttem, ha az ember odalenn egy apró
gyermekkel beszélget, semmi szüksége arra, hogy a magasba
nézzen.</p>
<p>Egy pillanatig arra gondoltam, hogy kimegyek hozzá és megragadom
a karját; ám ugyane pillanatban elengedte a gyermek kezét, a
gyermeket egyedül hagyta állani és ő megindult, megindult a folyosó
felé. Nos, igy mégis megjött végre; az volt a szándékom, hogy
alaposan lehordom, amint belép.</p>
<p>Most állok és hallom, hogy Maggie a folyosón jár, egyáltalában
nem tévedek, ő most közvetlenül az ajtóm előtt áll. Ám ahelyett,
hogy bejött volna hozzám, a lépcsőn hallottam recsegni a lépéseit,
fölment a padlásra, Glahnhoz ment, mindezt igen jól hallottam.
Fölrántottam az ajtót, fölnéztem, de Maggie megérkezett már, az
ajtó bezárult mögötte és nem hallottam semmit többé.</p>
<p>Ez tiz óra tájt történt.</p>
<p>Visszamentem a szobámba, előkerestem a puskám és megtöltöttem,
igen, ezt tettem, habár éjszaka volt. Tizenkét óra tájban fölmentem
a lépcsőn és hallgatóztam az ajtón; hallottam, hogy Maggie bent
volt még mindig, bent volt és ugy látszik, igen jól mulattak,
azután <span class="pagenum"><a name="Page_147" id=
"Page_147">-147-</a></span> lementem ujra. Egy óra tájt fölmentem
megint, akkor csöndes volt minden. Vártam az ajtó előtt, amig
fölébrednek, két óra lett, három óra, négy óra és akkor
fölébredtek. Ám ugyane pillanatban nagy lármát hallottam lentről, a
korcsmárosné szobájából és nekem gyorsan lekellett sietnem, nehogy
meglephessenek ők. Glahn és Maggie bizonyosan ébren volt már és én
egész bizonyosan sok mindent kihallgathattam volna, de hiába,
lekellett mennem.</p>
<p>A folyosón ezt mondtam magamnak: Látod, itt ment el ő,
könyökével surolta az ajtóm, de ő nem ide nyitott be, ő fölment a
lépcsőn, itt van a lépcső is, ő ezen a négy lépcsőfokon ment
föl.</p>
<p>Ágyam érintetlen volt még és én nem feküdtem le most sem;
odaültem az ablakhoz, kezembe vettem a puskát és azzal babráltam. A
szivem nem vert, hanem reszketett.</p>
<p>Félórával később Maggie lépéseit hallottam a lépcsőn.
Odahuzódtam az ablaktáblám mellé és láttam, amint kilépett a
konyhából. Az a kurta, kis gyapotszoknyácska volt rajta, ami a
térdéig sem ért, vállán pedig egy gyapju kendő volt, amit
bizonyosan Glahntól kölcsönzött. Különben teljesen mezitelen volt
és a kis gyapotszoknyácska teljesen összegyürött volt. Mint
rendesen, szokása szerint, lassan ment most is és nem is tekintett
az ablakom felé. Azután eltünt a kunyhók között.</p>
<p>Nemsokkal azután lejött Glahn, puskával a hóna alatt és teljesen
fölkészülten a vadászatra. Komor volt és nem is üdvözölt. Egyébként
nagyszerüen kiöltözött és rendkivüli gondot forditott a
toalettjére. Ugy kiöltözött, akár egy vőlegény! gondoltam.</p>
<p>Egy pillanat alatt elkészültem, elindultam vele és egyikünk sem
szólt egyetlen szót. Az első két fajdot, amit lőttünk, a szó szoros
értelmében szétroncsoltuk, mert <span class="pagenum"><a name=
"Page_148" id="Page_148">-148-</a></span> golyókkal lőttünk rájuk,
ám azért mégis megsütöttük ezeket egy fa alatt és szótlanul
fogyasztottuk el. Igy mult az idő tizenkét óráig.</p>
<p>Glahn rámkiáltott:</p>
<p>– Bizonyos benne, hogy megtöltötte a fegyverét, valami váratlan
zsákmányra akadhatunk. Töltse meg minden esetre!</p>
<p>– Megtöltöttem! válaszoltam.</p>
<p>Akkor egy pillanatra eltünt valami bokor mögött. Milyen gyönyör
lenne lelőni őt, lelőni, mint egy kutyát! Nem volt sürgős, ő még
töprenghet egy ideig ezen, ő bizonyosan tudta, hogy mit forgatok az
agyamban, bizonyosan tudta és azért kérdezte, hogy megtöltöttem-e a
puskám. Még ma sem tudott ellenni anélkül, hogy kielégitse a
hiuságát, kiöltözött és piros inget vett magára; vonásai minden
mértéken fölül gőgösek voltak.</p>
<p>Egy óra tájt halványan, dühödten állott elém és azt mondta:</p>
<p>– Nem, ezt nem birom tovább. Nézzen utána hát, nézze meg, ember
nézze meg, hogy megtöltötte-e a puskáját!</p>
<p>– Szabad arra kérnem, hogy inkább a maga fegyvere miatt
aggódjon! feleltem. Ám én igen jól tudtam, hogy miért érdeklődik
folyton a puskám után.</p>
<p>Ám ekkor eltávozott mellőlem. A válaszom olyan hatással volt
reá, hogy elcsöndesedett és lehorgasztotta a fejét, amikor
eltávozott.</p>
<p>Nemsokára egy galambot lőttem és ujra töltöttem. Mig ezzel
foglalatoskodtam, Glahn félig egy fa mögé rejtőzködötten vizsgált
engem, figyelte azt, hogy valóban megtöltöttem-e ujra a puskám,
mindjárt azután pedig egy éneket kezdett énekelni és pedig egy
lakodalmas éneket. Lakodalmas éneket énekel – gondoltam – és a
legjobb <span class="pagenum"><a name="Page_149" id=
"Page_149">-149-</a></span> ruháiba öltözött, bizonyára azt
gondolja, hogy ilyen módon teljesen ellenállhatatlan lesz. Mielőtt
éneke végére jutott volna, előttem lassan le meg föl kezdett járni
és mig előttem járt, énekelt folyton. Megint szorosan a puskám
csöve elé állt, mintha azt gondolta volna: látod, mindjárt
megtörténik és azért éneklem én ezt a lakodalmas éneket. Ám az nem
történik meg mégsem és amikor elhallgatott kénytelen volt
rámnézni.</p>
<p>– Ma nem lövünk semmit? kérdezte és mosolygott. Mintegy
bocsánatkéréssel tette amiért énekelt a vadászat közben. Ám ugyane
pillanatban megszépült a mosolya, ugy tünt, mintha sirna bensejében
és valóban ajkai reszkettek, habár ugy tett, mintha mosolyogni
tudna ebben a komoly pillanatban.</p>
<p>Én nem voltam fehérszemély és ő láthatta jól, hogy nem volt
semmi hatással reám; türelmetlen lett, elhalványodott, céltalanul,
ideges lépésekkel csavargott körülöttem, majd jobbra, majd balra
volt tőlem, néha-néha megállott és várt reám. Öt óra tájt hirtelen
egy csattanást hallottam és közvetlenül rá egy golyó süvitett el a
bal fülem mellett. Fölnéztem, Glahn néhány lépésnyi távolságban
állott tőlem, rámnézett és füstölgő fegyverét a karján nyugtatta.
Le akart lőni? Azt mondtam:</p>
<p>– Ön hibázott; egy idő óta igen rosszul lő ön!</p>
<p>Ám ő nem lőtt rosszul, ő nem hibázott soha, engem akart
fölizgatni csupán.</p>
<p>– Ugy! Az ördögbe is, bosszulja meg hát magát! kiáltott
vissza.</p>
<p>– Ha megjön az ideje! kiáltottam és összeharaptam a fogam.</p>
<p>Szembeállottunk, néztük egymást, Glahn hirtelen fölrántotta a
vállát és átkiáltotta hozzám:</p>
<p>– Gyáva! <span class="pagenum"><a name="Page_150" id=
"Page_150">-150-</a></span></p>
<p>Miért kellett, hogy gyávának is nevezzen? Arcomhoz kaptam a
puskát, egyenesen a szeme közé céloztam és megnyomtam a
ravaszt.</p>
<p>Ki, mint veti ágyát, ugy alussza álmát…</p>
<p>Ám most már igazán fölösleges, hogy a Glahn család továbbra is
költekezzen a kutatásra, igen izgat engem, hogy egy ilyen meg ilyen
nagy dijakat igérgetnek annak az embernek, aki hirt hoz arról, aki
már régen halott. Glahn Tamás meghalt egy szerencsétlenség miatt,
India közepén egy eltévedt golyó miatt. Az ő nevét és az ő végét a
biróság egy átfüzött jegyzőkönyvbe foglalta és ebben a
jegyzőkönyvben benne van az is, hogy egy szerencsétlen lövés
következtében halt meg.</p>
<div style='text-align:center'>*** END OF THE PROJECT GUTENBERG EBOOK 74917 ***</div>
</body>
</html>

